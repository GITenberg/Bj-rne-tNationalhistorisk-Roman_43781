<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="da" lang="da">
  <head>
    <meta http-equiv="Content-Type" content="text/html;charset=iso-8859-1" />
    <meta http-equiv="Content-Style-Type" content="text/css" />
    <link rel="coverpage" href="images/cover.jpg" />
    <title>Bjørneæt, by Carit Etlar; an eBook from Project Gutenberg</title>
    <style type="text/css">
    /* <![CDATA[ */
h1, h2, h3, h4, h5, h6 {
    text-align: center;
    clear: both;
}
h1, h2, body h2 {
    page-break-before: always;
    padding-top: 2em;
}
h1 {
    text-transform: uppercase;
    padding-bottom: 2em;
}
.trnote h2, .footnotes h2 {
    padding-top: .4em;
}

p {
    text-align: justify;
    margin: 0 auto;
    text-indent: 1em;
}
p.noindent, p.center { text-indent: 0; }
p.r2 { margin: 0; }
.trnote p.center { margin-bottom: .5em; }

hr {
    width: 33%;
    margin: .5em auto;
    clear: both;
}

ol, ul     { margin-left: 0; padding-left: 0; }
li         { list-style-type: none; padding-left: 1em; text-indent: -1em; }
.toc li, .trnote li { margin-bottom: .2em; }

.pagenum {
    /*visibility: hidden;*/
    color: #999;
    position: absolute;
    left: 92%;
    font-size: smaller;
    text-align: right;
    font-style: normal;
    font-variant: normal;
    font-weight: normal;
    text-transform: none;
    text-decoration: none;
    letter-spacing: normal;
    text-indent: 0;
} /* page numbers */
.pagenum a { display: block; }
a[title].pagenum:after, .pagenum a[title]:after { content: attr(title); }

.center    { text-align: center; }
.bold      { font-weight: bold; }
.smaller   { font-size: 85%; }
.larger    { font-size: 170%; }
.huge      { font-size: 250%; }

/* Footnotes */
.footnotes       { border: 1px dashed; margin-top: 4em; padding-bottom: 1em; }
.footnote        { margin: auto 10%; font-size: .9em; }
.footnote .label { position: absolute; right: 84%; text-align: right; }
.footnote a      { text-decoration: none; }

.fnanchor {
    vertical-align: top;
    font-size: 70%;
    text-decoration: none;
    white-space: nowrap;
}

/* Poetry */
.poem         { text-align: left; margin-left: 1.5em; }
.poem br      { display: none; }
.poem .stanza { padding: .5em 0em; }
.poem span.i0 { display: block; padding-left: 3em; text-indent: -3em;
                margin-left: 0em; }

/***/

.front {
    padding-top: 2em;
    margin-bottom: 2em;
}
.front p {
    text-align: center;
    margin-top: .75em;
    margin-bottom: .75em;
    text-indent: 0;
}

.trnote {
    font-family: sans-serif;
    font-size: 90%;
    background-color: #ccc;
    color: #000;
    border: black 1px dotted;
    margin-top: 1em;
    padding: 1em;
    page-break-before: always;
}
.trnote ul li { list-style-type: none; }

p.toc { display: none; }
.toc .num { position: absolute; text-align: right; right: 30%; top: auto; }

p.theend { text-align: center; margin-top: 2em; }
.topmarg, .front .topmarg { margin-top: 2em; }

hr.partbreak               { width: 65%; margin-left: 17%; page-break-after: always; }
hr.chapbreak               { width: 45%; margin-left: 27%; }
hr.tb                      { width: 25%; margin-left: 37%; }
hr.partbreak, hr.chapbreak { margin-bottom: 4em; visibility: hidden; }

a.corr { text-decoration: none; color: inherit; /*border-bottom: 1px dotted #333;*/ }

/* Screen-dependent settings */
.r2        { text-align: right; padding-right: 1em; }
.r4        { text-align: right; padding-right: 2em; }
.r8        { text-align: right; padding-right: 4em; }
.blockquot { margin: .5em 0 .5em 8%; }
.w40block  { width: 40%; }

@media screen  { /* on computer screen only */
    body       { margin: auto 10%;  }
    p          { margin: .75em auto; text-indent: 0; }
    .front     { padding-top: 0; }
    .blockquot { margin: auto 8%; }
    .toc       { margin: 0 25% auto 25%; }
    .toc li    { margin-bottom: auto; padding-right: 2em; }
    p.toc      { display: block; font-size: 60%; margin-bottom: 0; padding-bottom: 0; }

    hr         { margin: 2em auto; }
    hr.partbreak, hr.chapbreak, hr.tb
               { margin-left: auto; visibility: visible; }

    em         { letter-spacing: .1em; margin-right: -.1em;
                 font-style: normal; font-weight: normal;
                 font-variant: normal; text-decoration: none; }
    .gesperrt  { letter-spacing: .1em; margin-right: -.1em; font-style: normal; }

    .poem      { display: inline-block; margin: auto 10%; }
    .w40block  { display: inline-block; width: 40%; }

    .r2        { padding-right: 2em; }
    .r4        { padding-right: 4em; }
    .r8        { padding-right: 8em; }

    .trnote    { margin: 2em 10%; }
}

    /* ]]> */
    </style>
  </head>
<body>


<pre>

The Project Gutenberg EBook of Bjørneæt, by Carit Etlar

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license


Title: Bjørneæt
       Nationalhistorisk Roman

Author: Carit Etlar

Release Date: September 21, 2013 [EBook #43781]

Language: Danish

Character set encoding: ISO-8859-1

*** START OF THIS PROJECT GUTENBERG EBOOK BJØRNEÆT ***




Produced by The Online Distributed Proofreading Team at
http://www.pgdp.net (This book was produced from scanned
images of public domain material from the Google Books
project.)






</pre>



<h1>Bjørneæt</h1>


<div class="trnote">
<h2><a name="trnote" id="trnote"></a>Afskriverens bemærkninger</h2>
<p>Åbenlyse trykfejl er rettet i denne e-bog, men forfatterens stavning
er for øvrigt bevaret.
En <a href="#Rettelser">ordliste med rettelser</a> er placeret
sidst i bogen.</p>

<p class="center"><a href="#INDHOLDSFORTEGNELSE">Indholdsfortegnelsen kan findes her.</a></p>
</div>

<hr class="partbreak" />

<div class="front">
<p class="larger">CARIT ETLAR</p>

<p class="huge">BJØRNEÆT</p>

<p>NATIONALHISTORISK ROMAN</p>

<p class="topmarg">KØBENHAVN<br />
DET NORDISKE FORLAG<br />
<span class="smaller">BOGFORLAGET: ERNST BOJESEN</span><br />
<span class="smaller">1898</span></p>
</div>

<hr class="partbreak" />


<p>Om OLE SVENDSEN BAKKE fortælles
i »Carit Etlars Minder« følgende:</p>

<div class="blockquot">
<p>En af hans (Brosbølls) tidligste Erindringer
fra Hjemmet er, at der paa Væggen i Storstuen
hang et Billede af Ole Svendsen Bakke,
den tapre Klokker fra Id, der blev berømt
som Partigænger i den store nordiske Krig
under Karl den Tolvtes Indfald i Norge.
Formodentlig er Ole Svendsen Bakke Farfader
til Brosbølls Moder, den norske Præstedatter,
Ursula Svendsen, og saaledes i dobbelt
Forstand Stamfader til vor danske »Gjøngehøvding«,
idet Duften af den tapre Klokkers
Bedrifter saa at sige aflagredes i dette Hjem.</p>

<p>Der fortælles at Drengen Carl plejede at
krybe op i Sofaen, for ganske rolig paa
sine Knæ at ligge og betragte Billedet. En
Aften sagde han meget rørt, da han blev
commanderet iseng:</p>

<div class="center"><div class="poem"><div class="stanza">
<span class="i0">»Jeg lover Dig, Du Mand fra Id,<br /></span>
<span class="i0">Jeg skal Dig ligne med al min Flid.«<br /></span>
</div></div></div>
</div>

<hr class="chapbreak" />
<p><span class="pagenum"><a name="Side_3" id="Side_3" title="[S. 3]"> </a></span></p>




<h2><a name="S_M" id="S_M"></a>»S<span class="corr" title="tilføjet: .">.</span> M.«</h2>


<p>Nordost for Frederikshald i den sydøstlige Deel af
Norge bryder Tisteelvens Tilløb sig dundrende Baner
mellem Fjeldene, snart i skummende Fossefald, snart
i sindigere Løb, indtil den efter Skonningfossens lange
Vandfald, og forenet med Oplandenes rige Vandaarer,
som en ret anseelig Flod glider gjennem Staden Frederikshald,
for tilsidst gjennem de saakaldte Vasdrag at
strømme ud i sidere Egne og finde sit Udløb i Havet
gjennem Svinesund lidt Nord for Dynekilen og den svenske
Skjærgaard.</p>

<p>Oppe i de uveibare og mørke Skove Nord for Frederikshald
laa i Vinteren 1716 to rødmalede Træhuse
paa hver sin Side af en Kløft, der sendte et altid skummende
Tilløb til Tisteelven. Træhuset tilhøire var stort
og grundmuret med tilhørende rødmalede Stolpebode.
I Norge reises sædvanlig endnu i Dag disse Boder
paa Stolper til Opbevaring af Fødemidler, Flæsk, Korn,
Fladbrød, Tyndbrød o. s. v., for at sikre Forraadene
mod Rotterne. Naar Fjælebroen til et saadant Stolpehuus<span class="pagenum"><a name="Side_4" id="Side_4" title="[S. 4]"> </a></span>
er optrukken, danner det en uangribelig Fæstning
for de talrige og graadige Gnavere.</p>

<p>Det andet Huus var mindre, Døren sad skjævt, Væggene
heldede, og det havde ingen Stolpebod.</p>

<p>En Morgen i December susede det høitidsfuldt gjennem
Fyrretræsskoven oppe i Fjeldødet. Taagen laa endnu
som et blaaligt, uigjennemsigtigt Slør over Dalen. En
ung Pige stod paa Fjeldskrænten; hendes gyldne Haar
lyste i den opgaaende Sol omkap med de glødende
Fyrretræsstammer. Det rødlige Skjær over Egnen tog
til, blev klarere og varmere; Skov og Fjeld og Pige
smeltede sammen i en rødmende Harmoni.</p>

<p>»Sippedeia!« lød et jodlende Raab fra den anden
Side af Kløften. Den unge Pige foer sammen, men
rørte sig ikke af Stedet.</p>

<p>»Dukkeneia!« lød Raabet atter med de lifligste
Strubelyde og Klunk. »Dukkeneia!« svarede Ekkoet
oppe og nede. Den unge Pige blev staaende ubevægelig
og stirrede ud mod Solen; hendes Kinder bleve lidt
rødere, hendes <a class="corr" name="rett_1" id="rett_1" title="var: Bllk">Blik</a> fik et spændt Udtryk. Morgenvinden
susede gjennem Skoven og rystede en Regn
af frossen Riim over hendes blottede Hals og Arme.</p>

<p>»Sol er oppe, Olaug! Toppen din gløder omkap
med Furuen!« raabte en høivoxet, guulhaaret Dreng
fra Stalddøren ovre paa det store Huus.</p>

<p>»Ja, Sol er oppe!« raabte Pigen og kastede kjækt
Hovedet tilbage. »Snart staaer Norges Rige i Flammer.
Nede i Frederikshald fortalte de i Gaar, at ret nu bryder
Svenskekongen Carl ind over Grændsen. Agt Du paa,<span class="pagenum"><a name="Side_5" id="Side_5" title="[S. 5]"> </a></span>
at ikke din Top bliver rød af dit eget Blod, Gutten
min!«</p>

<p>»Hurra, Sol er oppe, Guldtop;« jublede Drengen
og gjorde et Hop i Veiret med en betegnende Gebærde
med begge Hænder op til sit Haar.</p>

<p>»Jeg vilde ønske, det var Dig, som havde det gule
Haar,« raabte Pigen, mens Taarerne banede sig Vei
over hendes friske Kinder.</p>

<p>»Hvorfor det, vesle Olaug?«</p>

<p>»Jeg skulde saavist aldrig lade Dig høre ondt derfor,
Halvor,« svarede Pigen og vendte sig for at gaa.</p>

<p>I det samme kom en bredskuldret Mand til Syne
i Stalddøren bag Drengen. Det var den rige Bonde,
Halvor Bjørnstad, en høi, sværlemmet Kæmpe med
graanende Haar og buskede Øienbryn. En skarp Fold
mellem Øinene gav ham et barsk Udtryk, som forhøiedes
af hans brede, furede Pande og bydende
Holdning.</p>

<p>»Du passer ikke din Gjerning,« sagde Manden og
rynkede Brynet. »Tømmeret ligger i Dynger paa begge
Sider af Elven; ned og bring det i Drift igjen!«</p>

<p>»I Gaar trak jeg to Tylfter i Land,« sagde Drengen
og skuttede sig; »nu er det ikke Tid at slaaes med
Byfolket dernede, al den Stund Svensken samler sig
ved Grændsen og bryder ind i Landet. Nu Øxen paa
Nakken og Kniven i Bæltet &mdash; ind paa dem, Fatter!
hug dem &mdash; stik dem! &mdash; saa i Fossen med dem. Det
er det Tømmer, vi Nordmænd nu skal flaade ud til
Skagerak<span class="pagenum"><a name="Side_6" id="Side_6" title="[S. 6]"> </a></span>.«</p>

<p>»Til din Gjerning, Dreng!« sagde Faderen og
hævede Haanden.</p>

<p>Halvor skottede til Olaug, som endnu stod i Døren
derovre. Hendes slanke Skikkelse tegnede sig skarpt
mod den mørke Baggrund, et Billede paa Ungdom,
Livskraft og straalende Sundhed.</p>

<p>»Jeg maa først ind og have noget til Davre,
Fatter,« sagde Halvor; »lidt Æg og lidt Kjødmad, det
liver op, for jeg er saa sulten.«</p>

<p>Faderen trak paa Skulderen, Halvor smuttede ind
ad Stalddøren, hvorfra et jodlende »Sippedeia!« lød ud
mod det røde, faldefærdige Gjenbohuus.</p>

<p>»Hvorledes staaer det til med din Madmoder i Dag?«
raabte Manden over til Olaug, som endnu stod i Døren.</p>

<p>»Det er vist paa det sidste med hende,« svarede
Pigen med skjælvende Læber.</p>

<p>Manden hentede to Fjæle, som han lagde over
Kløften, og gik med sikre Skridt over den gyngende
Bro. Pigen traadte til Side og lod ham gaa ind i den
lave Bjælkeloftsstue. Der herskede stor Armod, men
Renlighed i det lille Kammer, Knaposte stode paa en
Hylde langs Væggen, Bundter af tørrede Urter hang
ned fra Bjælkerne; indenfor den grønne Glasrude blomstrede
nogle Gyldenlakplanter og sendte en stærk Duft
ned over en gammel, hentæret Kvindeskikkelse, der laa
i en Seng ved Vinduet.</p>

<p>»Saa langt er det nu kommet med Dig, Søster
Ulle, fordi Du ikke vilde følge mit Raad,« ytrede
Manden og satte sig hos den Syge.</p>

<p><span class="pagenum"><a name="Side_7" id="Side_7" title="[S. 7]"> </a></span>
Et taknemmeligt Smil gled over den Døendes indfaldne
Ansigt.</p>

<p>»Godt Du kom; jeg maatte tale med Dig, inden
der bliver løst op for mig. Har Du hørt noget fra
Børnene?«</p>

<p>Manden rystede paa Hovedet.</p>

<p>»Dine Børn og altid dine Børn! De bleve din
Ulykke, Søster Ulle, de duede ikke; det kommer af
den Opdragelse, de fik herhjemme. Nu har Du slidt
Dig op for dem, og hvad har Du for det? Din Datter
sender Dig sit Skjændselsbarn herhjem i Pleje, Olaug
derude. Du tog mod hende og bragte Vanæren under
Tag. Dine to Sønner ere Døgenigter og flakke om
som andet Fantefolk, Jørgen med sin Fidel paa Nakken,
den anden er paa de lange Reiser; imens ligger Du
herhjemme, fattig og hjælpeløs. Hvad har Du nu for
dit lange Liv i Offer og Forsagelse?«</p>

<p>»Tal ikke saa, Broder Halvor,« udbrød den Syge
og reiste sig med et lysende Blik fra de dybe Øienhuler;
»jeg har jo min inderlige Kjærlighed, jeg har
Mindet om dem, da de vare smaa og trængte til mig
og hang ved mig, jeg har Træet herudenfor, hvor
Jørgen med sin Tollekniv ridsede mit Navn, S. M.;
han troede, at jeg hed »Søde Mo'er«, den kjære Dreng!
Det staaer der endnu at læse; jeg kan see det i Barken
herfra, hvor jeg ligger. &mdash; Olaug, som Du kalder et
Skjændselsbarn, er min Alderdoms Støtte, en brav og
kjærlig Pige; i hende finder jeg lidt igjen af alle tre
Børn. &mdash; Tro mig, gode Halvor, den lever ikke sit<span class="pagenum"><a name="Side_8" id="Side_8" title="[S. 8]"> </a></span>
Liv forgjæves, som lever det for andre. &mdash; &mdash; Det var
heller ikke for at tale om mig,« vedblev den Syge og
sank tilbage i Puderne, »at jeg bad Dig komme herover.
Det var om Dig selv, jeg vilde tale. Din Hustru, Mari,
var herovre i Gaar.«</p>

<p>»Har hun beklaget sig?« spurgte Halvor barsk.</p>

<p>»Nei, Mari klager ikke; hun holder for meget af
Dig, Halvor, paa sin blide, stilfærdige Maade. Hun
har aldrig ret forstaaet dit mørke, ubøielige Sind. Nu,
Du ligger i Krig med det hele Frederikshald dernede,
knuges hun til Jorden.«</p>

<p>»Jeg ligger ikke i Krig,« foer Bjørnstad op; »jeg
tager mig blot selv til Rette med de Midler, som staa
til min Raadighed, siden Byens danske Embedsmænd
ikke godvillig ville gjøre deres Uret god mod mig. Til
det skeer, er min Haand imod dem alle.«</p>

<p>»Og deres imod Dig. &mdash; Din Hustru ærer Dig og
seer op til Dig som et Barn efter Foraarssolen herinde
i den mørke Furuskov. Men alt maa bøie sig til
Jorden i din Nærhed, Halvor. Det har været saa, siden
Du var lille; Du lærte aldrig at bøie din stive Nakke.
Mari gaaer til Grunde. &mdash; Husk, Du har kun hende i
den hele Verden at helde dit Hoved til. Vær mild
mod hende, Stakkel; hun behøver saa lidt &mdash; et Smil,
et opmuntrende Ord, saa lyser hele Fjeldet for hende.
&mdash; Nu rynker Du din Pande; men Døden giver mig
Mod til at sige Dig Sandheden. Tænk herpaa, naar jeg
er borte &mdash; for hendes &mdash; for din egen Skyld.«</p>

<p>Den gamle Kone gispede efter Luft og fortsatte<span class="pagenum"><a name="Side_9" id="Side_9" title="[S. 9]"> </a></span>
derpaa hurtigt, som om hun frygtede for ikke at faae
Tid til at fuldende:</p>

<p>»Gaa hen og træk Skuffen ud derhenne i Bunden
af Skabet.« Hun fremdrog fra sin rynkede Hals et
Seilgarn med en blankslidt Jernnøgle.</p>

<p>Broderen aabnede Skuffen.</p>

<p>»Tag de tre Kasser til Dig,« sagde den Syge; »i
hver af dem ligger lige mange Sparepenge til Børnene;
i Ulles er der fire Sølvskilling mindre end i Brødrenes.
Hun vil ikke tage det ilde op, naar hun hører, <a class="corr" name="rett_2" id="rett_2" title="var: v">vi</a>
maatte bruge dem til Apothekermedicin forgangen.
Giv dem hver en Kasse med deres Moders Velsignelse;
nu kan jeg ikke mere for dem hernede.«</p>

<p>»Du har opsparet alle disse Penge!« udbrød Bjørnstad
forundret; »Du har nægtet Dig selv Alt, Føde,
Klæder, Pleie, for blot at skrabe sammen til de Utaknemmelige,
som herhjemme bragte os Alle Skam, og
som aldrig besøgte Dig, siden de droge ud i Verden!«</p>

<p>»Hvad Magt laa der vel paa mig?« svarede Konen.
»Hvad troer Du, en Moder føler, naar hun sidder
hjemme i den forladte Rede, i sin lune Stue, mens
Børnene tumles om derude og maaske savne Alt, mens
Fremmede see koldt og hjerteløst paa dem? Hvad
troer Du saa er bedst, at spise et Æg eller lægge det
hen, til Snesen er fuld, og sælge den og gjemme
Pengene i Kassen dèr? Nei, seer Du, naar Bien fløi
hjem med Honning til Kuben derude, saa holdt jeg af
den; det var jo til mine Børn, den sankede i Huus.
Naar Hønen kaglede, takkede jeg hende; det var jo<span class="pagenum"><a name="Side_10" id="Side_10" title="[S. 10]"> </a></span>
for at mætte mine Børn, den lagde sit Æg. Naar
Stormen fældede de tørre Grene i Skoven, saa hilste
jeg den velkommen; det var jo Kvas, jeg kunde bære
paa min Ryg til Staden og sælge til Smaafolk. &mdash; Tro
Du mig, Broder, de Kasser har været min bedste Lykke,
min varmende Kakkelovn, siden Børnene forlode mig.
Havde jeg blot naaet at faae dem fulde! &mdash; Det er nu
forbi &mdash; velsign dem, Herre Fader, &mdash; bøi Dig, Halvor,
&mdash; Olaug &mdash; &mdash;«</p>

<p>Den Syge sank sammen og udaandede. Der var
een trofast Modersjæl flere hos Gud.</p>

<p>Da Bjørnstad lidt efter gik ud gjennem Stegerset,
stod Olaug støttet op til Brædevæggen med tilbagelænet
Hoved og stirrede taareløst frem for sig. Hun
havde hørt Alt, hvad der taltes i Stuen. Hun vidste
jo nu, at hun var et »Skjændselsbarn«, og at hendes
eneste Ven var gaaet bort.</p>

<p>En Uge senere sade Mo'er Ulles tre Børn samlede
i samme Stue. Kirkeklokken i Id Sogn havde ringet
til Lig. Skjøndt der ikke blev betalt mere end for
almindelig Begravelse, havde Klokken kimet en halv
Time i den klare Høiluft. Det var en Hæder, som
sjældent blev andre end Storbønderne til Deel. Ringeren,
Ole Svendsen Bakke fra Id, gav den afdøde Enke
denne sidste Hilsen af fuldt Hjerte, det hørtes paa de
manende Knebelslag mod den norske Malm.</p>

<p>Der var det ved den Kirkeklokke i Id, at den ikke
ringede til Høitid taktfast og pligtmæssigt som andre
Søndagsklokker. Egnens Folk standsede gjerne og<span class="pagenum"><a name="Side_11" id="Side_11" title="[S. 11]"> </a></span>
lyttede og forstode, hvad den Klokke fortalte: Engang
imellem hamrede den sin Lyd haardt og koldt ud over
Sletten: »Javist,« sagde gamle Mo'er Mari, »det er
Storbonden Aarud, som med Pengeknoen banker paa
Himmerigsport.« &mdash; Eller Tonerne løde som en Moders
Hulken, trøstesløse dybe Suk, som en Sjæl, der græder
sig tildøde, &mdash; saa pludselig svandt Toneklangen
hen smeltende blidt, som om den forsikrede, at nu
hvilede den Lille hos Gud. &mdash; Den Klokke i Id Kirke
havde Guds Stemme inde, for det var en gudfrygtig
Mands Hjerte, Ole Svendsen Bakkes, der slog i dens
Malm.</p>

<p>Nu var Klokken forstummet. Der var trykkende
stille i den lave Stue. For Bordenden sad en pyntet,
halvgammel Kvinde, der urolig speidede ud gjennem
det tilfrosne Vindu paa Sneen, der hobede sig op i
bløde Dynger og maaskee spærrede Veien til Frederikshald
inden Aften. Hendes spidse Træk røbede, at
hun havde været smuk i yngre Dage, en Fylde af
rødligt Haar omgav efter Tidens Mode hendes Ansigt
<a class="corr" name="rett_3" id="rett_3" title="var: Bukler">i Bukler</a> og Krøller, over hvilke en saakaldet Fontange
kneiste, et høit Stillads af Staaltraad, dækket af Sløifer
og Voxperler og Blonder, som her i den sørgelige Anledning
bestod af sort Flor.</p>

<p>Denne besynderlige Mode var i Frankrig opstaaet
ved, at Frøken de Fontanges Lokker en Dag paa
Jagten i Ludvig den Fjortendes Selskab havde løsnet
sig i Vinden, hvorfor hun samlede dem med et bredt
Silkebaand, hvis Sløifeender faldt ned over hendes<span class="pagenum"><a name="Side_12" id="Side_12" title="[S. 12]"> </a></span>
Pande og vakte den kongelige Herres Beundring. Dermed
var Moden fastslaaet og herskede i stedse voxende
Excentricitet til Aaret 1714 imod Kongens Ønske. Da
fremtraadte paa et Hofbal en skjøn Englænderinde med
lav Frisure, og paa een Nat blev Fontangen banlyst,
hvilket Kongen forgjæves ved Magtbud og Spotterier
havde søgt at opnaae.</p>

<p>Heroppe i den nordiske Afkrog skulde der mere
til for at ryste Fontangens skrækkelige Herskermagt.</p>

<p>»Hvad kan Morbroder Bjørnstad egentlig ville os?«
udbrød hun utaalmodig og hakkede i Gulvet med sine
høie Hæle. »Hvor kan det falde ham ind at stævne
os sammen heroppe midt i den strenge Vinter? Min
Patron, velfornemme Kjøbmand Walck, tilgiver det
aldrig, om jeg kommer hjem med Snue.«</p>

<p>Henne ved Væggen sad Skipper Daniel og græd.
En høilydt Snøften kom igjen med regelmæsige Mellemrum,
mens han saae op mod Loftet, hvor Uroen, der
hang i en Traad under Bjælken, var i uafbrudt Bevægelse
som Samvittighedsnaget i den fiirskaarne Sømands
Indre.</p>

<p>»Aa ja, aa ja, lille Motter, hvorfor kunde Du ikke
ogsaa holdt ud, til jeg fik bygget mit rare Huus nede
paa Tangen ved Svarte-Jansund, saa skulde Du have
faaet dine magelige Dage &mdash; aa ja, aa ja! &mdash; Sikke
Søskende, jeg arme Mand har faaet!« foer han pludselig
op og slog i Bordet. »Mens jeg var ude paa de lange
Reiser og tænker paa ingen Verdens Ting og slider
for at komme hjem til vor lille Mo'er som Skipper<span class="pagenum"><a name="Side_13" id="Side_13" title="[S. 13]"> </a></span>
paa egen Skude, saa har I ladet hende forkomme heroppe
i Sult og Elendighed! Sikke Søskende, jeg Ulyksalige
dèr har faaet! Det forvindes aldrig.«</p>

<p>Den svære Mand rystede af Sindsbevægelse.</p>

<p>Søsteren betragtede ham med Ringeagt.</p>

<p>»Daniel taler som altid med om Ting, han ikke
forstaaer,« sagde hun. »Hvad vilde min velfornemme
Patron sige, om jeg i Tid og Utid føitede af min Plads
som velbestaltet Huusbestyrerinde for at besøge min
fattige Slægt? Hun havde jo desuden sin rige Broder
Bjørnstad derovre, og Jørgen har ogsaa besøgt vor
Mo'er ifjor. Han paastod, at hun havde det godt nok.
Nu maa han staae ved sit Ord.«</p>

<p>Jørgen, en høi og bredskuldret Mand omkring de
tredive Aar med blaa, aabenhjertige Øine og et guulbrunt
Kindskjæg, og som hidtil havde siddet taus paa
Sengekanten og stirret paa Moderens tomme Leie, saae
op og nikkede.</p>

<p>»Jeg staaer ved mit Ord. Da jeg sidste Sommer
besøgte vor lille Mo'er, bad hun mig hilse Eder, at
hun havde det godt; det var hendes gladeste Tanke,
naar det gik os Alle vel. Hun led heller ingen Nød,
sagde hun; alt, hvad hun bad mig om, da jeg gik,
var at spille vor Vuggevise, fra vi vare smaa, for hende
paa min Fidel. Det gjorde jeg, og jeg blev ved at
spille den for hende, mens jeg steg ned ad Bjerget.
Mo'er blev staaende paa Pynten og saae efter mig;
saa rakte hun sin krogede Arm i Veiret &mdash; &mdash; Det var
sidste Gang, jeg saae hende<span class="pagenum"><a name="Side_14" id="Side_14" title="[S. 14]"> </a></span>.«</p>

<p>»Ih nei, hvad siger Du: havde vor Mo'er en kroget
Arm?« spurgte hans Søster Ulle og saae mod Døren,
som om hun ventede Nogen.</p>

<p>»Ja, Mo'er holdt meget af at staae derude paa
Pynten og see ned over Veien; hun ventede altid, at
nogen af os skulde komme. Saa skyggede hun for
Øinene med Haanden for at see des længere. En Dag
i Oktober sidstgangen stod hun nok for længe derude
&mdash; Efteraarsstormen, forstaaer I! Da hun gik ind,
kunde hun ikke rette Armen, og siden tog Gigten den
og hele Kroppen.«</p>

<p>Der blev stille i Stuen, underligt, uhyggeligt stille.
De tre Søskende syntes at undgaa at see hinanden i
Øinene, Daniel begyndte igjen at snøfte, Ulle gjøs af
Kulde og aandede paa Rudens Frostblomster, for at see
ud, Jørgens Blik hvilede atter paa Moderens tomme
Seng. En snigende Iiskulde syntes lidt efter lidt at
stivne de tre Søskende, som her vare forsamlede for
første Gang i mange Aar. Maaskee begyndte det at
gaa op for dem, hvad de havde mistet for bestandig.</p>

<p>Lidt efter knirkede Sneen udenfor; Halvor Bjørnstad
traadte ind uden at banke paa Døren og trampede
Sneen af sine Støvler. Bagefter ham kom en spinkel
middelhøi Kvinde, indhyllet i et uldent Shawl, mellem
hvis Folder et blegt Ansigt frygtsomt speidede. Hun
nikkede med et venligt Smil til de Tilstedeværende og
saae sig om efter et Sæde.</p>

<p>»Moster kan saa rart sidde her hos mig,« udbrød
Ulle deeltagende og gjorde Plads paa Bænken.</p>

<p><span class="pagenum"><a name="Side_15" id="Side_15" title="[S. 15]"> </a></span>
»Du sætter Dig dèr, Mari,« sagde Bjørnstad og
pegede med Tommelfingeren over Skulderen mod Jørgen.
Hans Hustru lod sig lydig glide ned paa Sengekanten.</p>

<p>Bjørnstad stillede en grønmalet Kasse paa Bordet
og aabnede den. Idet han fremdrog de tre Æsker, som
den Døende havde betroet ham, kastede han et gjennemtrængende
Blik under de buskede Bryn paa de forsamlede
Søskende. En foragtelig Trækning om Munden
røbede hans Stemning, idet hans Øine langsomt gled
op over Ulles opstadsede Hovedpynt.</p>

<p>»Eders Moder hilser Jer,« begyndte han med dyb
Røst. »Hun var en ærlig og stræbsom Kone, som
hviler med Hæder dernede i den bjørnstadske Familiegrav.
Havde hun fulgt mit Raad, var det gaaet bedre.
Jeres Moder levede sit Liv i syg Kjærlighed og døde
af den Længsel og Sorg, hendes Børn voldte hende.«</p>

<p>Daniel foer op.</p>

<p>»Det skal Morbro'er nødig sige;« raabte han
hulkende; »det svier saa svært her i min Hjertekule,
&mdash; hvor kan Morbro'er sige mig Fader- og Moderløse
saadant noget paa?«</p>

<p>Bjørnstad fortsatte uden at ændse denne Afbrydelse:</p>

<p>»Her er de Penge, hun tog fra sig selv, for at
skrabe sammen til Jer, som aldrig havde noget til
hende. Een Moder kan føde ti Børn; men ti Børn
kan ikke føde een Moder; det slaaer til. Skam faae
det Land, der bærer slig Yngel! &mdash; Dèr &mdash; tag Jeres
Blodpenge og Jer Moders Velsignelse. Der hænger en
Taare ved hver Søsling. Gaa og giv den ud til Jert<span class="pagenum"><a name="Side_16" id="Side_16" title="[S. 16]"> </a></span>
Fjas og Skjørlevnet. Der glider et Suk og et sorgfuldt
Smil mellem Jeres Fingre, naar I øde denne Skat.
Maatte den kjøbe Jer karsk Blod i Aarerne; det, I har,
duer ikke!«</p>

<p>Bjørnstads Stemme steg for hver Sætning, han
udslyngede; der lød en Skjælven i den Torden, hvormed
han syntes at ville overdøve sin egen Bevægelse.
Lyden af hans mægtige Røst gjenlød under det lave
Bjælkeloft, hvor Uroen svingede paa sin tynde Traad.
Dermed vendte Bjørnstad de Forsamlede Ryggen og
gik mod Døren.</p>

<p>Ulle reiste sig. Hendes skarpttegnede røde Kinder
havde efterhaanden antaget en blaalig Farve, hendes
Hud gustnede under den blaa Sminke, medens de talrige
Skjønhedspletter dirrede paa hendes skjælvende
Træk.</p>

<p>»Tøv lidt, Morbro'er Bjørnstad!« udbrød hun med
en skjærende Stemme, der forstærkedes i dertil beleilige
Øieblikke til et arrigt Hviin; »tøv lidt, Du, som saa
stursk sætter Dig til Høibords over Andre. Nu skal
<em>Du</em> høre et sandt Ord i rette Tid. Jeg husker Dig
nok, Bjørnstad derovre i Storgaarden, Du med den
haarde Haand og de buskede Petersillebryn, som jog
os Børn i Krogen. Vi husker grant, naar Mo'er slog
sine Arme om os alle tre, for at redde os fra din
Knortekjæp. Nu staaer Du her igjen og rynker dine
graa Børstebryn og haaner os i vor Sorg og tramper
os ned under din Jernsko. Men see, her staaer <em>jeg</em>;
nu er det ikke længer tre rædde Børneunger, Du har<span class="pagenum"><a name="Side_17" id="Side_17" title="[S. 17]"> </a></span>
for Dig. &mdash; Hvem er Du selv? En Bjergrøver kalde
de Dig nede i Staden, En, som tager sig selv til Rette
og sætter sig over Lands Lov og Ret. Du stjæler Byfolkets
Tømmer heroppe af din Fos, hugger Kommunens
Mærke bort og sætter dit Øxemærke deri, og naar de
stævne Dig for Retten, møder Du ikke. Tag Dig i Agt!
Forgangen sagde min fornemme Huusbond, at nu bliver
Du lyst fredløs, forstaaer Du: fredløs? Du bliver fældet
som Ulven i Skoven, &mdash; Morbroder Bjørnstad, hører
Du? Du bringer Skjændsel over din Slægt! Vi fornægte
Dig &mdash; jeg, velagtede Huusholderske hos høifornemme
Kjøbmand Walck, fornægter Dig, Du Barneskjænder
&mdash; Bjergrøver &mdash; Du &mdash; &mdash;«</p>

<p>Ulles Stemme var gaaet over i uartikulerede Hviin.
Bjørnstads Hustru vred uafbrudt sine Hænder. Han
selv var standset midt i den lave Dør; hans spottende
Blik hvilede paa Ulle.</p>

<p>»Ja, vi maa sandfærdig skamme os nede i Frederikshald
&mdash; sikken Morbroder jeg arme Mand dèr har
faaet!« stønnede Daniel og knyttede sine brede Næver.</p>

<p>Jørgen reiste sig fra Moderens Leie.</p>

<p>»Javist, Du var altid streng, Morbroder,« sagde
han; »men Du var retfærdig. Du slog haardt, men i
rette Tid. Jeg var bange for Dig; men jeg holdt af
Dig. &mdash; Hold saa Mund, I Andre, for det er alligevel
sandt: vi have været daarlige Børn mod en god Moder.
&mdash; Nu bliver jeg herhjemme og stiver lidt af paa vor
faldefærdige Stue og retter lidt op med det samme paa<span class="pagenum"><a name="Side_18" id="Side_18" title="[S. 18]"> </a></span>
mig selv. &mdash; Lad dem kun Alle sige om Morbroder
Bjørnstad, hvad de vil, <em>jeg</em> siger god for ham.«</p>

<p>Bjørnstads Blik hvilede gjennemtrængende paa
Jørgen.</p>

<p>»Farvel herinde!« sagde han, da Jørgen tav, med
en lav og særegen Betoning, vinkede til sin Hustru at
følge efter og gik tilbage mod sit Huus over den gyngende
Bro. Da han var kommen over, sparkede han
til Fjælene; de gled bragende fra Klippe til Klippe og
forsvandt i Fossen.</p>

<p>»Det var godt, at Hans Stormægtighed endelig fik
Sandhed at høre,« sagde Ulle og rettede Falbeladerne
paa sit struttende Fiskebeensskjørt. &mdash; »Kan Daniel saa
see, at vor Moder ikke led Nød,« vedblev hun og
veiede sin Arvepart i Haanden; »jeg vidste nok, at hun
var en fornuftig og sparsommelig Kone med Been i
Næsen. &mdash; Ja, nu har vi vist ikke mere her at gjøre.
Følg mig til Kanen, som holder nede under Fjeldet,
kjære Brødre; jeg maa hjem, inden Mørket falder.«</p>

<p>Daniel greb sin Pengekasse og rystede den; hans
Sindsbevægelse var mindsket betydelig.</p>

<p>»Det pure Sølv &mdash; det pure Sølv! Sikken en
Motter, jeg har haft! Det er et rare Tilskud til Fartøiet,
for sandt at sige har jeg fattige Pjalt endnu ikke faaet
meget paa Kistebunden &mdash; halioho &mdash; &mdash;!«</p>

<p>Han greb sig til Munden midt i Opsangen, spyttede
en Skraa ud, saae sig andægtig om i Sørgestuen og
kastede et Slængkys med sin venstre, røde Haand mod
Sengen, idet han gik mod Døren.</p>

<p><span class="pagenum"><a name="Side_19" id="Side_19" title="[S. 19]"> </a></span>
Ulle havde aabnet Skabsdøren, fremtog Moderens
graa, uldne Shawl og svøbte sig deri; derefter aftog
hun omhyggelig sin vaiende Hovedpynt og bandt med
en stor Hagesløife Moderens sorte Kirketørklæde omkring
sin tyndhaarede Isse, undersøgte tilsidst Bordskuffen,
der kun indeholdt nogle slidte Hornskeer og
Knive. Hun nikkede til Jørgen og forlod Stuen.</p>

<p>Udenfor paa Fjeldpynten stod Olaug.</p>

<p>Ulle standsede, betragtede hende med et usikkert
Blik; saa tog hun en rask Beslutning og gik hen mod
hende.</p>

<p>»Er det Olaug?« spurgte hun og lod forbauset
sit Blik glide over den slanke Skikkelse, indtil hun
standsede ved det ligblege Pigeansigt med de store,
funklende Øine, som med et umiskjendeligt Udtryk af
Uvillie mødte hendes beundrende Blik.</p>

<p>Olaug veg et Skridt tilbage mod Fjeldskrænten
og udbrød med skjælvende Røst:</p>

<p>»Ja, Moder, jeg er Olaug, vor Families Skjændselsbarn!«</p>

<p>Ulle foer sammen som ramt af en Piskesnert.
Jørgen var fulgt med ud i det Frie, for at see Ulle
kjøre bort. Han blev et taust Vidne til Moderens og
Datterens første Gjensyn.</p>

<p>Ulle maalte den kjække Pige med et hvast Blik
og sagde:</p>

<p>»Jeg seer, min gamle, svage Moder har ikke
magtet at tugte Dig med Ferle og Riis. Du skal høre
nærmere fra mig om nogen Tid<span class="pagenum"><a name="Side_20" id="Side_20" title="[S. 20]"> </a></span>.«</p>

<p>Dermed vendte hun Olaug Ryggen og begav sig
til Kanen, som kort efter førte hende og Daniel mod
Frederikshald.</p>

<p>Da Olaug blev alene, svigtede hendes Mod. Hun
sank i Knæ og strakte høit hulkende Armene mod
Fossen.</p>

<p>»Bedstemoder, &mdash; Bedstemoder!« hviskede hun i
Overmaal af Fortvivlelse og Forladthed; »tag mig til
Dig &mdash; dit Skjændselsbarn længes hjem til Dig.«</p>

<p>Hun bøiede sig dybere over Afgrunden, som om
hun søgte den gamle Kone i Dybet; det var dog i
Himlen, hun skulde finde hende.</p>

<p>I det samme følte hun en kraftig Haand paa sin
Skulder, og en mild Stemme udbrød:</p>

<p>»Bedstemoder sender mig til Dig, Olaug. Du bliver
nu hos mig, til vi finde noget bedre for Dig. &mdash; Kom
med ind og hjælp mig at rydde op i vor gamle Stue.
&mdash; Vi To have meget at snakkes ved om &mdash; om
hende.«</p>

<p>Olaug saae op. Jørgen stod bøiet over hende
med et sørgmodigt Udtryk, Mormo'ers Udtryk, i sit
mandige Ansigt.</p>

<p>Nede fra Fossens klippesprængte Leie lød Norges
evige, storladne Nationalhymne, mægtig og enevældig
gjennem Fyrreskovens Susen, den samme Melodi for
den Sorgbundne som for den Glade, for Liv og Død.</p>

<p>Olaug reiste sig og gik foran Jørgen ind i Stuen.
Bedstemoderen havde svaret hende.</p>

<hr class="chapbreak" />
<p><span class="pagenum"><a name="Side_21" id="Side_21" title="[S. 21]"> </a></span></p>




<h2><a name="HOELANDSSLAGET" id="HOELANDSSLAGET"></a>HÖLANDSSLAGET.</h2>


<p><span class="pagenum"><a name="Side_22" id="Side_22" title="[S. 22]"> </a>
<a name="Side_23" id="Side_23" title="[S. 23]"> </a></span>
Den 8de Marts 1716 vare de øverstbefalende Officerer
ved de norske Tropper, udsendte for at forsvare
det søndenfjeldske Norge mod Carl den XIItes forventede
Indfald i Landet, forsamlede i Höland Præstegaard, der
laa nogle Miil fra den svenske Grændse, omgivet af
klippefuld Skov, der gjennemfuredes af utallige Bække
og Fosser. Sneen laa dyb og haardfrossen i Fyrreskoven
og dækkede Kløfter og Indsøer. Hist og her
havde Bjergvinden feiet Sneelaget tilside, hvorved sorte,
speilblanke Iispletter kom til Syne over de stille Skovvande.
Der lød en høitidelig manende Alvorsrøst ud
fra Skovtykningen over de aabne Jorde, der laa nærmest
Gaarden.</p>

<p>Den stærke Kulde havde oversaaet Præsteboligens
smaa Glasruder med Iisblomster. &mdash; Inde i Storstuen
sade Officererne bænkede om Bordet. Oberst Kruses
korte, sværlemmede Skikkelse og barske Hoved ragede
op ved Bordenden; omkring ham sade Oberstlieutenant
Bryggemann, Capitain v. Heinen, Major Emhausen,<span class="pagenum"><a name="Side_24" id="Side_24" title="[S. 24]"> </a></span>
Sorenskriver Wexelsen og flere andre. En osende Olielampe
hang ned fra Bjælkeloftet og oplyste de alvorlige
Mænd med et rødligt, usikkert Skær.</p>

<p>En vis Uro prægede de veirbidte Træk. Hver Gang,
Døren gik op og Pigerne indbar dampende Fade med
duftende Retter, vendtes alle Blikke mod Aabningen
med et spændt Udtryk, som om vigtige Efterretninger
vare i Vente. Derefter fortsattes Samtalen i et dæmpet
og afveiet Sprog, betydningsfulde Spørgsmaal og Svar
udvexledes.</p>

<p>Af og til lød Patrouillens taktfaste Skridt udenfor
i den knirkende Snee. Der var Farens Uhygge i Luften.</p>

<p>Et aabent Brev laa paa Bordet foran Brigadeer
Kruse; det var dettes Indhold, som blev drøftet og var vel
egnet til at vække Eftertanke. Capitain Sarpsborg havde
nemlig fra den nærliggende Fæstning Basmo sendt
denne Skrivelse til Major Emhausen med Underretning
om, at Kongen af Sverrig skulde være opbrudt Dagen
forud, den 7de Marts, fra Holmedal med en veludrustet
Armee og havde overnattet ved Kirkeby, en halv Miil
fra den norske Grændse.</p>

<p>Drøftelsen af denne tydelige Forklaring vakte imidlertid,
besynderligt nok, blot Usikkerhed og Meningsforskjel
om Sagens virkelige Forhold.</p>

<p>Oberst Kruse ytrede til Emhausen:</p>

<p>»Jeg bliver ved min Paastand. Svenskekongens
Indfald er næppe saa nær forestaaende, som Bønderne
have rapporteret til Capitain Sarpsborg. Disse Rygter
have jo nu cirkuleret siden først i Januar. Hvor skulde<span class="pagenum"><a name="Side_25" id="Side_25" title="[S. 25]"> </a></span>
Kong Carl herinde faae Proviant til sin Armee? Guds
Død, det vilde være for dumdristigt selv af ham at
gjøre Indfald i dette Klippeland ved Vintertid.«</p>

<p>Major Emhausen rystede paa Hovedet.</p>

<p>»Disse kraftige Aarsager forhindre næppe Carl den
Tolvte; mulig troer han netop desaarsag at finde vort
Land i uforberedt Forsvarstilstand. Han veed, at vore
Regimenter ere i Danmark; Hjælp derfra kan næppe
forventes paa Grund af ustadig Vind og besværlig
Transport.«</p>

<p>»Javist,« udbrød Kruse med hævet Røst og støttede
sin knyttede Haand mod Bordet; »javist, Messieurs,
Kong Carl, den Vovehals, brænder efter hos os at gjenvinde
de Laurbær, han nys tabte i Pommern. Vi bør
ikke være for sikre. Men hidtil ere alle Efterretninger,
vi have modtaget af Egnens Folk, saare upaalidelige;
i Gaar brændte alle Varder rundtom paa Urskougs
Høider, og alligevel laa Svensken endnu i Aftes rolig
om Holmedal.«</p>

<p>»Efter min Formening er der større Sandsynlighed
for, at han drager ad Skaane til end drister sig til at
overfalde os,« ytrede Bryggemann og strakte Benene
fra sig. »Jeg kom hertil for første Gang i Gaar, siden
det er blevet mig anbetroet at forsvare denne Egn.
Jeg forefinder ufremkommelige Veie, gyngende Broer
og snevre Kløfter. Her vil Forsvar blive mig en let
Sag. Nei, Svensken vover sig ikke herind. I Nat
kunne vi idetmindste sove trygt nok; jeg trænger haardelig
til at hvile ud i Præstekonens Dyner<span class="pagenum"><a name="Side_26" id="Side_26" title="[S. 26]"> </a></span>.«</p>

<p>Brigadeer Kruse tilkastede den Talende et irettesættende
Blik og gjentog: »Ikke for sikre, Messieurs!«</p>

<p>I det samme traadte en Gefreider ind i Stuen og
meldte, at et ungt Kvindfolk begjærede at tale med
den Øverstbefalende; hun bragte vigtigt Nyt.</p>

<p>»Flere Røverhistorier fra Egnens Folk!« udbrød
Kruse utaalmodigt. »Lad hende træde ind. I disse
Tider bør man høre alt Snak og selv skjelne mellem
Sandt og Usandt.«</p>

<p>»Ja, lad hende komme ind,« gjentog Bryggemann,
strakte sine Been i høie Kravestøvler ud paa Gulvet
og slog et Smæk med Tungen. »Ungt Kvindfolk
bringer altid godt Nyt.«</p>

<p>Gefreideren lod Døren staa; en slank Pigeskikkelse
kom til Syne i Aabningen. Skarsneen tindrede endnu
i hendes Pelstrøie og i de tætte Krøller, der stak frem
under Nationaldragtens Hue og indrammede hendes
friske Ansigt, der i Øieblikkets Spænding var blegt,
medens hendes Blik fløi hen over de forsamlede Officerer.</p>

<p>»Træd nærmere og fremsiig uden Frygt dit Ærinde,«
sagde Kruse.</p>

<p>Olaug &mdash; det var hende &mdash; nærmede sig med
opreist Hoved og skjælvende Læber.</p>

<p>»Fjenden er over os i denne Nat!« udbrød hun
stakaandet; »ret nu staaer han paa Vandet Rømen, tre
Mile herfra, saa tæt som Græs.«</p>

<p>»Seer vi det!« udbrød Kruse. »Har hun selv seet
Svensken?«</p>

<p>»Ja, jeg saae et herligt Syn,« udbrød Pigen og<span class="pagenum"><a name="Side_27" id="Side_27" title="[S. 27]"> </a></span>
løftede sit lysende Blik; »Heltekongen Carl knælede midt
paa Marken imellem sine Mænd &mdash; det saae høitideligt
ud. Saa steg Bønnen fra Alles Læber i den stille
Aften, høiere og høiere &mdash; det lød tilsidst som et Skrig
efter Seier op mod Vorherre. Saa sprang Kongen op,
og Fanerne vaiede under den graa Himmel, og Hornene
blæste, mens han steg til Hest og red forud for alle
Andre herind i Landet med en lille Trop Ryttere.«</p>

<p>Officererne saae til hverandre; nogle rystede vantro
paa Hovederne, andre smaalo over Pigens Forklaring.</p>

<p>»Hvorledes har Du kunnet observere alt dette saa
nøie?« spurgte Kruse.</p>

<p>»Jeg var i et Ærinde for Klokker Bakke oppe i
Fjeldene over Holmedal hos gamle Kari Ranetry; paa
Veien did kom jeg Svenskehæren nær og fløi saa hid
for at vare vore Folk i Tide.«</p>

<p>Kruse gjorde et utaalmodigt Tegn til sin Adjutant,
som indførte det her meddelte i sin Journal. Bryggemann
fløitede og klirrede med sine Sporer.</p>

<p>»Hvilken Vei kom Du hid?« spurgte Obersten.</p>

<p>»Den nærmeste, gjennem Naddem Passet. Svenskerne
drage over Eid.«</p>

<p>»Hvad er Eid?« spurgte Bryggemann. »Det kunde
være ganske rart, om man havde sat mig lidt ind i
Egnens Terrainforhold, siden man betroer mig at forsvare
den.«</p>

<p>»Eid er det Pas, som fører til Skoven ind ad
Sverrig til.«</p>

<p>»Død og salte Plage, vi maa naturligviis snarest<span class="pagenum"><a name="Side_28" id="Side_28" title="[S. 28]"> </a></span>
besætte de Passer mandsstærkt, Major Emhausen,«
udbrød Bryggemann. »Hvorfor har Ingen tænkt herpaa?
Jeg staaer jo her som fremmed og ukyndig Mand.«</p>

<p>»Javel, Hr. Oberst,« svarede den Tiltalte; »det
omtalte Pas ligger flere Miil herfra.«</p>

<p>»Flere Miil?« gjentog Bryggemann beroliget. »Saa
kan der umuligt blive noget af at besætte det i Nat.
I Morgen tidlig bemande vi Passerne og lade de øvrige
Folk trække sammen her paa Pladsen fra deres spredte
Nattekvarterer. Forstaaer han?«</p>

<p>»Javel, Hr. Oberst!« Adjutanten slog de sporeklirrende
Hæle sammen.</p>

<p>Olaug traadte dristig frem til Bordet.</p>

<p>»I tage det ikke ilde op, Hr. Høvidsmand,« udbrød
hun med blussende Kinder; »men de Passer maa besættes
strax. Fjenden er ellers over os, før Dagen gryer.«</p>

<p>Kruse gik heftig frem og tilbage, som om han var
Bytte for vexlende Betragtninger.</p>

<p>»Dit Navn?« spurgte Bryggemann.</p>

<p>»Olaug.«</p>

<p>»Dit Slægtsnavn?«</p>

<p>»Olaug,« gjentog Pigen med tydelig Usikkerhed.</p>

<p>Kruse bemærkede hendes Forlegenhed. Den bestyrkede
hans Mistillid til hendes Udsagn.</p>

<p>»Det har sin Rigtighed, Olaug hedder hun,« sagde
Fogden og reiste sig halvt i Sædet; »hun hedder blot
Olaug &mdash; af visse Grunde.«</p>

<p>»Giv Pigen en halv Daler og lad hende gaa,«
sagde Brigaderen til Adjutanten.</p>

<p><span class="pagenum"><a name="Side_29" id="Side_29" title="[S. 29]"> </a></span>
Olaug skjød Haanden med Pengestykket tilbage
og gik mod Døren.</p>

<p>»Vil Du ikke have Pengen, min Glut?« spurgte
Bryggemann og strøg sin Knebelsbart. »Hvad har Du
ellers gjort Dig al den Uleilighed for?«</p>

<p>Olaug vendte sig i Døren. En flammende Rødme
havde afløst hendes Bleghed. Hun kastede Hovedet
tilbage, mens Taarer tindrede i hendes Øine.</p>

<p>»Jeg har varet Jer, fordi jeg er en norsk Pige,
som kun hedder &mdash; Olaug!« brød det frem over hendes
dirrende Læber; dermed ilede hun ud.</p>

<p>Et jodlende »Sippedeia!« lød efter hende i Mørket,
da hun forsvandt i Skoven.</p>

<p>Officererne saae raadvilde paa hverandre.</p>

<p>»Dette her lader til at blive Alvor, Hr. Brigadeer,«
ytrede Major Emhausen henvendt til Kruse. »Hvad
befaler Hr. Brigaderen?«</p>

<p>Kruse vedblev at gaa heftigt op og ned ad Gulvet
uden at svare.</p>

<p>»Jeg mener, vi bør snarest samle vor Bataillon
her paa Pladsen,« sagde Bryggemann. »Hvad ligner
det, naar vi kan blive overfaldne her i mit Hovedkvarteer,
at have vore Folk spredte i Nattekvarteer i
en halv Miils Omkreds? Hvordan skal jeg kunne holde
Stand paa denne Maneer?«</p>

<p>»Igaar tændte Befolkningen Signalbaalene fra Fjeld
til Fjeld &mdash; det hed sig, Fjenden var brudt ind i Landet,«
ytrede Kruse og standsede ved Bordenden. »Vore
Tropper maatte patrouillere den hele Nat til ingen<span class="pagenum"><a name="Side_30" id="Side_30" title="[S. 30]"> </a></span>
Nytte &mdash; ere overanstrengte. Pigen farer vel igjen med
overspændt Snak, har naturligviis taget feil af Svenskens
udsendte Spioner og mener, at det er et fjendtligt Indfald.
Hvad maa de tænke i Christiania, om vi nu atter
i Nat gjør blind Allarm og tænder Farebaalene?«</p>

<p>Kruse talte i korte Udbrud, der røbede hans egen
Usikkerhed.</p>

<p>»Lad min Slæde kjøre frem.«</p>

<p>Major Emhausen traadte frem for Brigaderen og
gjentog sit Spørgsmaal: »Hvad befaler Hr. Brigaderen?«</p>

<p>Kruse standsede, idet han gik mod Døren, betragtede
ham med et gjennemtrængende Blik og sagde:</p>

<p>»I har mine Ordrer, I saavelsom alle I Andre,
Messieurs. Hver især maa nu handle efter Conduite,
som det sømmer sig dygtige Officerer. Feltraabet er
»frisk«. Ved den mindste Fare affyres et Signalskud
for at samle Mandskabet. Hermed Gud befalet.«</p>

<p>Kruse forlod Stuen og steg i Slæden.</p>

<p>Himlen var overtrukken; mellem forrevne Skyer
kastede Maanen sit blege Lys over Snemarken og den
susende Skov. Enkelte Soldatergrupper stode i Gaarden
og talte lavmælt sammen. De rettede sig og gjorde
Honneur. Et Piskesmæld lød skarpt som et Pistolskud,
og Kruses Slæde foer af Sted ind mod Skoven over
den knirkende Snee for at bringe Brigaderen til hans
Kvarteer, Lehnsmandsgaarden i Østby.</p>

<p>Den modige Kriger anede næppe, at han nogle
Timer senere vilde faae Leilighed til at udfolde alt sit<span class="pagenum"><a name="Side_31" id="Side_31" title="[S. 31]"> </a></span>
Heltemod og gjensee Præstegaarden i meget forandrede
Omgivelser.</p>

<p>»Det var en rar Besked til at faae Forstand af,«
sagde Bryggemann spottende, da Døren lukkedes efter
Kruse. »Her lader han mig sidde midt i den vildfremmede
Egn og paalægger mig at handle efter Conduite,
mens jeg skal forsvare det Hele! Heldigviis har
jeg valgt mit Standkvarteer med en utrolig Snedighed:
jeg ligger midt i Linien &mdash; hvorfor skulde Svensken
netop falde paa at angribe dette Sted, hvis han i det
Hele vover sig ind i Landet? &mdash; God Nat, mine Herrer!
Begiver Eder nu hver til Eders Kvarteer og sov ud,
som jeg agter at gjøre. Vorherre alene veed, naar vi
næste Gang faaer Nattero. Jeg er fuldstændig udslidt
efter alle disse Strabadser.«</p>

<p>Medens Bryggemann tændte et Tællelys, hikkede
han gjentagne Gange, standsede midt paa Gulvet og
skyggede for den viftende Flamme med sin fede Haand.
Lysskjæret kastede dybe Skygger omkring hans fremstaaende
Kinder.</p>

<p>»Handle efter Conduite &mdash; har man hørt Mage!
Her har jeg Pengekassen med Corpsets Lønninger for
3 Maaneder at forvare! &mdash; Hei, Lieutenant, sæt en
Vagtpost udenfor min Dør og en anden midt i Gaarden,
saasom Kongeveien gaaer her igjennem. Han skal
snappe alle Fremmede op, som passere, og bringe dem
ind til mig, om jeg saa ligger i den dybeste Søvn, paa
det jeg kan blive informeret om Fjendens <span class="sic" title="[sic]">Desseins</span> og
forehavende Bevægelser. Vor Fane kan Lieutenant<span class="pagenum"><a name="Side_32" id="Side_32" title="[S. 32]"> </a></span>
Dillerud ligge med ovre paa Riser og lad ham flittig
patrouillere mellem Gaardene, saa veed jeg da, at
Fjenden ikke kan komme pludselig og uformodet over
mig, den Rævepels. See, det kalder jeg at handle
efter Conduite. Gjør I nu ligesaa, Major Emhausen.
Og saa til Køis!«</p>

<p>Midt i Sovekammerdøren vendte Bryggemann sig
endnu en Gang og raabte: »Feltraabet er »frisk«, sagde
han. Sikken et Feltraab! Naar man ikke kan see
ud af Øinene efter de sidste Dages Elendighed! Jeg
sover ellers altid i fuld Mundering med Hænderne om
Sværdknappen, naar jeg er i Felten, og drømmer om
lynende Batailler. Man kan tilsidst blive kjed af al
den Snak om Overfald. &mdash; God Nat, I Herrer!«</p>

<p>Bryggemann stængede omhyggelig Døren efter sig.
De øvrige Officerer toge Afsked og begave sig til deres
respektive Kvarterer, uden at nærmere Bestemmelser
endnu vare trufne om at modtage Fjenden.</p>

<p>Bryggemann traadte ind i Gjæstestuen. Et mægtigt
fiirkantet Sengested med ophobede Dyner bag blomstrede
Forhæng indtog Hovedpladsen i Kammeret, en stram
Duft af Lavendel slog den Indtrædende i Møde, og
midt paa Bordet laa en opslagen Huuspostil.</p>

<p>Det maa ogsaa fortælles, at to Grene vare sammenheftede
som et Kors paa Væggen over Bilæggerovnen
med tre forgyldte Hjerter mellem Grannaalene.</p>

<p>Bryggemann stillede sit Lys paa Bordet og holdt
sig for Næsen.</p>

<p>»Føi, hvor Luften kan være befængt i saadant et<span class="pagenum"><a name="Side_33" id="Side_33" title="[S. 33]"> </a></span>
gammelt Rottehul!« sagde han og slængte sig i Halmstolen
foran Sengen, medens han med Støvlerne hamrede
i Gulvet, det Tegn, hvormed han kaldte sin Oppasser
til Hjælp.</p>

<p>Døren gik op, og Halvor stak sit Hørhoved ind i
Stuen.</p>

<p>»Adolph er endnu ikke kommen tilbage fra Riser,
strenge Hr. Høvidsmand,« sagde han. »Men han bad
mig være Jer til Tjeneste i alle Maader.«</p>

<p>»Kom og træk Støvlerne af mig!« raabte Bryggemann.</p>

<p>Halvor traadte ind og drog med et polisk Smil
en Flaske gammel Sect frem fra Trøiens Indre.</p>

<p>»Den har jeg reddet til Officerens Lædskedrank i
Nat,« udbrød han triumferende.</p>

<p>»Du lader til at være en opvakt Gut,« sagde Bryggemann.
»Hører Du til her i Huset?«</p>

<p>»Nei, jeg har blot faaet Forlov til at gaae til Haande
i Præstegaarden, saa længe I ligger her; jeg holder saa
umaneerlig af Krigsfolk,« svarede Halvor og sled efter
bedste Formue i Oberstens Kravestøvler.</p>

<p>»Jeg kunde nok have Lyst til at forhøre det Kvindfolk
lidt nærmere, som besøgte os for lidt siden,« ytrede
Bryggemann og kneb Halvor i Øret.</p>

<p>Halvor saae leende op.</p>

<p>»Hun er for længe siden over Fjeldet,« sagde han;
»men selv om hun var her, saa hentede jeg hende
ikke.«</p>

<p>»Død og Helvede, sætter Du Dig op mod kongelig<span class="pagenum"><a name="Side_34" id="Side_34" title="[S. 34]"> </a></span>
Maiestæts Officeer, naar det gjælder vort Liv og Landets
Sikkerhed?«</p>

<p>Halvors Smil blev endnu bredere.</p>

<p>»Hvis det gjaldt Liv og Sikkerhed, gik kongelig
Officeer ikke i Seng,« svarede han. »Og Pigen skal
være min Fæstemø, naar jeg kommer til Skjelsaar og
Alder. Men hun maa ikke vide, at Storbonden Bjørnstads
eenbaarne Søn vil gifte sig med hende. Hun er
strix nok paa det i Forveien, derfor driller jeg hende
flittigt.«</p>

<p>»Hent mig det Skriin, som staaer ved Hovedgjærdet,«
befalede Oberstlieutenanten.</p>

<p>Halvor bragte en lille, tung Læderkasse og stillede
den paa Bordet foran Officeren. Denne fremtog en
Nøgle, aabnede Skrinet og lod dets Indhold af nypræget
Sølvmønt funkle i Tællelysets Skin.</p>

<p>»Det pure Sølv &mdash; det pure Kongesølv!« udbrød
Halvor og slog Hænderne sammen. »Herre Jemini,
hvad vil kongelig Officeer med alle de Penge heroppe
mellem Svenskerne?«</p>

<p>Bryggemann tog en Daler, holdt den hen mod
Halvor og sagde:</p>

<p>»Bringer Du Pigebarnet til Stede inden Daggry,
faaer Du denne. Ret betænkt kan jeg ikke forsvare,
at vi ikke fik hende grundig <a class="corr" name="rett_4" id="rett_4" title="var: førhørt">forhørt</a>. &mdash; Skal vi gjøre
den Handel?«</p>

<p>Halvor drog sig tilbage mod Døren og rystede paa
Hovedet.</p>

<p><span class="pagenum"><a name="Side_35" id="Side_35" title="[S. 35]"> </a></span>
»Er der mere, jeg kan gjøre Officeren til Behag?«
spurgte han.</p>

<p>»Kald Vagten ind.«</p>

<p>En Soldat traadte ind.</p>

<p>»Du holder Dig i Gaarden, Daniel Haavi, og bliver
afløst Klokken tolv. Ingen Kissemisseri i Stegerset!
Du arresterer hver Kjæft, som kommer her igjennem,
og fører ham ind til mig. For Resten sørger Du for,
at Alt er stille, mens jeg tager et Blund.«</p>

<p>»Javel, Hr. Oberst,« svarede Daniel, hilste og gik
til sin Post midt i Præstegaarden.</p>

<p>Bryggemann kastede brummende sine Klæder over
Halmstolen.</p>

<p>»Feltraabet er »frisk« &mdash; sikken et Feltraab! &mdash;
Handle efter Conduite &mdash; sikken en Menneskeæder,
som ikke under en Kammerat en lille Nattesøvn! &mdash;
&mdash; Sikke Øine den Glut havde! &mdash; &mdash; &mdash; den forbandede,
tykhovedede Hvalp!«</p>

<p>Oberstlieutenanten krøb ind i den brede Dyneseng;
et langtrukkent Aandedræt forkyndte kort efter, at han
var falden i Søvn.</p>

<p>»Sikke djævleblændte Øine!« mumlede han endnu
en Gang, mens Tanen, rød og osende som en bred
Fane, sænkede sig over Lysets Tælle. Flammen slukkedes.
Alt blev stille.</p>

<p>Udenfor i Præstegaarden stod den unge Musketeer
Haavi støttet til sit Gevær og speidede agtpaagivende
mod Øst og Vest. Svage Raab løde af og til ovre
fra de fjerntliggende Nabogaarde. Pludselig saae Soldaten<span class="pagenum"><a name="Side_36" id="Side_36" title="[S. 36]"> </a></span>
en sort Skygge glide frem langs Huusmuren. Han
spændte Hanen og raabte: »Hvem dèr?«</p>

<p>»Tys!« hviskede Halvors Stemme. »Hurtig &mdash;
fly mig et Gevær, saa skal jeg gjøre det for Jer, som
jer Oberst har forsømt.«</p>

<p>»Hvad mener Du?«</p>

<p>»Der maa øieblikkelig stilles en Post ud ved Broen
her ovenover; jeg hørte nys en besynderlig Susen,
da jeg luskede om paa Udkig, og da jeg lagde Øret
til Jorden, fornam jeg tydelig Hestetrampen. &mdash; Giv
mig en ladt Muskedonner, saa skal jeg give Jer Alle
Signal i Tide, saa snart jeg seer Fjenden.«</p>

<p>»Det har jeg ingen Ordre til. &mdash; Væk med Dig,
Dreng!« svarede Skildvagten.</p>

<p>»Saa vaer Dig selv!« raabte Halvor krænket. »Naar
Du om lidt hører et Ugleskrig oppe fra Broen, saa er
Fjenden over Hovedet paa Dig, og gjør han Dig kold,
saa tager jeg dit Gevær.«</p>

<p>Haavi slog ud efter Drengen. Halvor forsvandt
med et Spring gjennem Porten.</p>

<p>En halv Time senere hørte Skildvagten virkelig
et Ugleskrig oppe fra Fjeldet. Han lyttede; men da
Alt forblev stille, formodede han, at Drengen gjorde
Løier med ham, og fortsatte sin Vandring med Geværet
paa Skulderen. Lidt efter blev Ugleskriget gjentaget,
denne Gang skarpt og gjennemtrængende bag den
gamle Birk, der hældede ud over den østre Lade. I
det samme gled en Sky fra Maanen, og Skildvagten
bemærkede et Hoved, som tittede frem bag Muren ved<span class="pagenum"><a name="Side_37" id="Side_37" title="[S. 37]"> </a></span>
Kornladen. Et Secund blev en Rytterskikkelse synlig,
som hævet i Stigbøilerne kiggede ind i Gaarden og
atter forsvandt.</p>

<p>»Holdt &mdash; hvem dèr?« raabte Haavi.</p>

<p>»Freund,« lød Svaret udenfor Porten.</p>

<p>»Hvad for Freund?« spurgte Skildvagten.</p>

<p>»God Freund,« svarede Stemmen.</p>

<p>»Hvad for Compagni?« spurgte Haavi.</p>

<p>Da han intet Svar fik, sprang han hen til Vagtstuen,
hvis hele Mandskab bestod af sex Soldater.</p>

<p>»Kom ud &mdash; kom ud!« raabte Haavi. »Nu er Fjenden
her nok for Alvor. &mdash; Ind og væk Oberstlieutnanten!«</p>

<p>Gefreideren, som holdt Vagt foran Oberstens Dør,
sad og tog et velgjørende Blund. Halvor foer som en
Stormvind gjennem den aabne Gaarddør, slog den
Sovende over Benene med sin Kjæp og brød uden
videre ind til Bryggemann. Der var bælgmørkt i Stuen;
en dyb og regelmæssig Snorken forkyndte, at den
tapre Officeer efter bedste Evne skyndte sig med at
samle Kræfter til Fædrelandets Forsvar.</p>

<p>»Vaagn op i Herrens Navn &mdash; vaagn op, Officeer!«
raabte Drengen og ruskede den Sovendes Arm.</p>

<p>»Hvem dèr?« brølede Obersten og satte sig overende
i Sengen. »I Djævlens Skind og Been, troer I,
man kan holde saadant et Hundeliv ud i Længden &mdash;
Dag og Nat?«</p>

<p>»Det er mig &mdash; Halvor, som skulde hente Pigen
til Jer.«</p>

<p>»Det kunde Du jo have sagt strax,« hviskede<span class="pagenum"><a name="Side_38" id="Side_38" title="[S. 38]"> </a></span>
Bryggemann med en lav Stemme, hvis Skratten han
søgte at dæmpe. »Jeg laa just og ærgrede mig over
den Bummert af Brigaderen, at han ikke fik hende
forhørt. &mdash; Hent Redekammen, &mdash; hurtig, den sidder
i Speilrammen. &mdash; Har Du Glutten med?«</p>

<p>»Nei, jeg har Svensken med, Høvidsmand; Svenskekongen
selv holder herudenfor. Gaarden er omringet.«</p>

<p>»I Djævlens forbandede Navn, mine Støvler &mdash;
tænd Lys!« brølede Bryggemann med en Røst, som
Sindsbevægelsen gjorde hoppende.</p>

<p>Halvor meente at burde forstærke Øieblikkets Stemning.
Han udstødte en sagte Jamren.</p>

<p>»Ret nu myrde de vor Fa'er; de har hængt ham
op ovre i Stegerset med en Krog i Maven. De myrde
det ufødte Barn i Kari Sæterpiges Liv. &mdash; Skynd Jer,
skynd Jer!«</p>

<p>»Hvor er min Hat, min Kjole?«</p>

<p>Det lød i Mørket, som om Bryggemann tumlede
om i Vildelse og kastede alt overende.</p>

<p>»Her er hans Værge!« raabte Halvor. &mdash; »Der har
vi Fjenden &mdash; Herre Jemini, han stikker Ild i Kornladen!«</p>

<p>Drengen foer ud af Døren med et Skrig, der
vækkede Husets Beboere.</p>

<p>Obersten opgav at finde sine Klæder. Han fulgte
ud i det Frie efter Halvor, iført ulden Nattrøie og
Tøfler med dragen Kaarde i Haanden. Udenfor Porten
traf han sine sex Mænd.</p>

<p><span class="pagenum"><a name="Side_39" id="Side_39" title="[S. 39]"> </a></span>
»Følg mig Alle!« kommanderede han med høi
Røst; »her er intet Øieblik at spilde.«</p>

<p>Den lille Skare ilede nogle Skridt ud over Marken,
men standsede ved at see den bedækket af fjendtlige
Ryttere.</p>

<p>»Skyd ikke!« raabte en svensk Officeer, der syntes
at være Anfører for Troppen, »saa skal I faae godt
Kvarteer.«</p>

<p>»Vi give os ikke levende!« skreg Bryggemann og
drog sig skyndsomst tilbage til Præstegaarden. Her
gav han sin Tjener Adolph Befaling til at hente hans
Støvler, Kjole og Hat; men inden han havde faaet
disse Beklædningsstykker, brød Svensken ind ad den
østre Port, anført af Carl den Tolvte i egen Person
samt af Prindsen af Hessen.</p>

<p>Bryggemann flygtede hovedkulds, ledsaget af sin
Tjener, ud gjennem et Vindu og ilede over mod den
nærmeste Gaard, Riser, hvor hans Fanevagt laa indkvarteret.
Oberstlieutenanten var ifølge Øienvidners
Udsagn paa denne Flugt iført nedtraadte Tøfler, rød
Nathue og ulden Vest. Medens han ilede hen over
Sneen, tabte han jævnlig Tøflerne, bandede, stønnede,
arbeidede sig videre, alt mens han udstødte hæse
Kommandoraab, som ingen efterkom i den almindelige
Rædsel.</p>

<p>Medens dette tildrog sig udenfor Præstegaarden,
sneg Halvor sig ind i det forladte Gjæstekammer, famlede
sig frem til Hovedgjærdet, greb Pengeskrinet, itusparkede
den halvtømte Viinflaske, som stod paa Gulvet ved<span class="pagenum"><a name="Side_40" id="Side_40" title="[S. 40]"> </a></span>
Sengen, og forsvandt gjennem Vinduet i samme Øieblik,
som Kong Carl, ledsaget af sine Officerer, traadte ind
i Præstegaardens Storstue.</p>

<p>Da de Flygtende havde tilbagelagt Halvdelen af
Veien til Riser, hørte Bryggemann pludselig en høilydt
Jamren bag sig.</p>

<p>»Aa nei, Hr. Oberst, see ikke tilbage &mdash; det er
altfor gyseligt!« græd Halvor. »De har lige spiddet vor
Mo'er paa deres Bajonetter og sat hende fast paa Portlaagen.
De spurgte efter Officeren &mdash; og nu kommer
en Skare Ryttere herned efter os.«</p>

<p>Halvor foer i lange Hop forbi Obersten, der forgjæves
anstrengte sig for at følge ham.</p>

<p>Et Øieblik efter vendte Halvor tilbage.</p>

<p>»Og de mange blanke Sølvdalere, som Svensken
dèr fik fat i, det er det allerværste!« skreg han og sled
sig i Haaret.</p>

<p>»Guds Død!« stønnede Bryggemann. »Kronens
Lønninger og mine egne Tærepenge! &mdash; Tilbage, Dreng!
Tre Daler til Dig, om Du redder Skrinet.«</p>

<p>»Ikke for Alverdens Guld! Svensken truede mig
nys med at hælde Krudt i Halsen paa mig og sprænge
mig i Luften.«</p>

<p>Bryggemann arbeidede sig stønnende videre; Skarsneen
brast under ham og besværliggjorde Flugten.</p>

<p>»Giv mig Værgen,« raabte Halvor, »saa skal jeg
bære den for Høvidsmanden.«</p>

<p>»Ingen skal sige, at Oberst Bryggemann lod sin
Kaarde i Stikken!« raabte Obersten heltemodigt og<span class="pagenum"><a name="Side_41" id="Side_41" title="[S. 41]"> </a></span>
svang sit Vaaben over Hovedet, idet han foer ind gjennem
Risers Port, hvor Fanelieutenant Dillerud stod opstillet
med Fanen og sine sexten Mand.</p>

<p>En Sky gled fra Maanen og viste Bryggemanns
halvt paaklædte Skikkelse under det vaiende Banner.
Han lagde sin Haand paa Fanestangen, løftede sin
Kaarde og udbrød med bevæget Røst: »Gud være lovet
med Fanen og mit Værge er Æren reddet.«</p>

<p>Tjeneren Adolph traadte ærbødigt nærmere med
sin Herres Kjole, Støvler og trekantede Hat.</p>

<p>»Behager det nu Hr. Obersten at klæde sig paa?«
spurgte han.</p>

<p>»Lapperi!« svarede Bryggemann, medens Adolph
iførte ham Uniformen. »Hvem tænker paa sligt, naar
Fædrelandet er i Fare? Først Æren i Behold &mdash; saa
Klæderne! &mdash; Lad nu Trommen røre for at samle vor
Compagni her paa Pletten.«</p>

<p>Denne Ordre viste sig ved et senere optaget Krigsforhør
at være et nyt og utilgiveligt Feilgreb af den
Øverstbefalende, idet denne Trommehvirvel veiledede
den endnu usikre og frygtsomme Fjende og gav ham
Anviisning paa, hvor de i Mørket skulde søge de norske
Soldater.</p>

<p>Idet Trommeslageren udenfor Gaarden begyndte
at lade en Hvirvel rulle hen over den lille Høislette,
følte han en Haand klemme sig fast om hans Arm,
og fra et lyshaaret Hoved stirrede ham to opspilede
Øine i Møde.</p>

<p>»Ikke en Lyd!« hviskede Halvor. »Jer Oberst<span class="pagenum"><a name="Side_42" id="Side_42" title="[S. 42]"> </a></span>
maa jo være galen; Fjenden er endnu paa Vildspor &mdash;
jeg viste ham Vest paa, da han spurgte, hvilken Vei
Norsken flygtede. Hører han Trommen, har vi ham
her om et Øieblik.«</p>

<p>»Af Veien, Dreng!« raabte Trommeslageren og
søgte at frigjøre sin Arm.</p>

<p>»Giv mig et Gevær,« raabte Halvor med ubændig
Energi, »saa skal jeg skyde Allarm oppe fra Fjeldet.
Det samler ogsaa vore Folk og leder Fjenden til Fjelds.«</p>

<p>Trommeslageren sled sig løs. En skarp Hvirvel
gjenlød fra Klipper og Skov; endnu en Hvirvel, vild
og farevarslende. Dette Signal opnaaede tilfulde Hensigten
at kalde Folk til Stede &mdash; det var blot ikke
norske Tropper, men svensk Cavalleri, der som en
Stormvind kom brusende ned over Sletten.</p>

<p>Halvor udstødte et rasende Skrig.</p>

<p>»Sikke umælende Tossefæhoveder!« udbrød han.
»I staa ikke til at redde.«</p>

<p>Han forsvandt i Skoven.</p>

<p>I næste Nu var Gaarden omringet, og inde i den,
Fanevagtens lille Skare, der i det korte Mellemrum ved
tililende Mandskab var voxet til 70 Mand.</p>

<p>Idet Fjenden red ind i Gaarden, anført af en Rytter,
der var indsvøbt i en vid Kappe, kastede Bryggemann
Fanen til Dillerud.</p>

<p>»Lad den forstikke i Sneen, mens vi drage os tilbage
mod Broen,« befalede han.</p>

<p>Fanen vikledes sammen og forsvandt, medens<span class="pagenum"><a name="Side_43" id="Side_43" title="[S. 43]"> </a></span>
Obersten og hans Folk i god Orden drog sig ud af
Gaarden ned mod den omtalte Bro.</p>

<p>»Overgiv Jer &mdash; I ere een mod tyve!« lød en
befalende Røst foran Svenskerne.</p>

<p>»Der talte Du dit sidste Ord, og det var en Løgn,
Kong Carl!« udbrød Bryggemann, rev et Gevær fra
den nærmeste Soldat og sigtede paa den kappeklædte
Rytter, som holdt ubevægelig foran sine Folk i det
klare Maanelys. Geværet klikkede med en smældende
Lyd; en Haanlatter lød fra Rytteren, som ikke var
Kong Carl, efter hvad der senere blev oplyst, men
Arveprindsen af Hessen.</p>

<p>Efter denne mislykkede Heltebedrift slængte Oberst
Bryggemann Geværet fra sig og overgav sig, uden at
der blev vexlet et Skud eller et Sværdslag. Enkelte af
hans Folk undslap ved at søge til Fjelds, de øvrige
bleve afvæbnede og som Fanger førte til Præstegaarden.</p>

<p>Det er i nærværende Fortælling ikke Hensigten at give
en udførlig Skildring af de følgende krigeriske Tildragelser
under Svenskernes Indfald i Norge uden forsaavidt,
at Fortællingens Hovedpersoner tage Deel deri. Her
maa det være nok at minde om Brigadeer Kruses tapre
Kamp ved Höland Præstegaard, hvortil han indtraf
nogle Timer senere, underrettet om Bryggemanns Nederlag
af hans flygtende Folk.</p>

<p>Uden at afvente Forstærkning indlod Kruse sig
ved nævnte Bro med en langt overlegen Fjende, drev
Carl den Tolvte to Gange tilbage til Skovene, men
maatte omsider trække sig tilbage over den smalle<span class="pagenum"><a name="Side_44" id="Side_44" title="[S. 44]"> </a></span>
Bro, hvor han mistede flere Folk. Kruse skal i denne
ulige Kamp med egen Haand have fældet sytten Fjender
og skudt Prindsen af Hessen; Kuglen trængte ind
gjennem hans Gehæng og maatte siden skjæres ud af
Hoften. Prindsen blev ufortøvet ført tilbage over Grændsen
til Sverig.</p>

<p>Ligeledes huggede Kruse Kong Carl over Armen.
Da Brigaderen haardt saaret tilligemed sine Folk som
Fanger blev ført ind i Præstegaarden, lod Carl den
Tolvte ham forbinde af sin egen Feltskjær, komplimenterede
ham og spurgte, om »Jutan Frederik« havde
mange saadanne Krigere, for saa skulde Fanden slaaes
med ham, hvortil Kruse svarede, at han var kun en
af de ringeste Soldater, hvilket Kong Carl skulde komme
til at sande, dersom han trængte længere ind i Landet.</p>

<p>Da Kongen saae Bryggemann og hørte om dennes
Uheld, sagde han spøgefuld: »De burde ikke hedde
Bryggemann, men Tryggemand.«</p>

<p>Denne Hentydning syntes ikke at berøre den fangne
Officeer pinligt. Han opslog en skraldende Latter, lagde
Haanden paa Brystet og forsikrede, at det var en overmaade
stor Vittighed af Majestæten.</p>

<p>Da han gjensaae Oberst Kruse som Fange i den
samme Stue, hvori de nogle Timer tidligere skiltes,
maalte han den tapre, saarede Helt med et haanligt Blik.</p>

<p>»Jeg vasker mine Hænder,« udbrød han med overlegen
Foragt, »efter den Ordre, vi fik at holde os til.
Det kan man kalde en liderlig Conduite!«</p>

<p>Ved den senere Krigsretsdom, der faldt efter vidtløftige<span class="pagenum"><a name="Side_45" id="Side_45" title="[S. 45]"> </a></span>
Forhør, fratog den danske Konge Bryggemann
hans Officeersbestalling, hvorimod Oberst Kruse det
følgende Aar blev forfremmet til General.</p>

<p>Saaledes udspilledes dette korte Drama, der blev
af skjæbnesvanger Betydning for Frederikshald, idet de
Øverstbefalendes Mangel paa krigersk Overblik begunstigede
Fjendens Angreb, som paa dette Tidspunkt med
Lethed kunde være afslaaet af den samlede norske
Troppestyrke, der fandtes spredt i Egnen, og Landet
saaledes dennesinde for videre Invasion have været
forskaanet.</p>

<hr class="chapbreak" />
<p><span class="pagenum"><a name="Side_46" id="Side_46" title="[S. 46]"> </a>
<a name="Side_47" id="Side_47" title="[S. 47]"> </a></span></p>




<h2><a name="EN_NORGES_SOEN" id="EN_NORGES_SOEN"></a>EN NORGES SØN.</h2>


<p><span class="pagenum"><a name="Side_48" id="Side_48" title="[S. 48]"> </a>
<a name="Side_49" id="Side_49" title="[S. 49]"> </a></span>
Samme Aften, som Kong Carl den Tolvte udførte dette
vellykkede Overfald paa Höland Præstegaard, vandrede
Bjørnstad frem og tilbage i Storstuen hjemme paa
Fossegaarden, som ved Stedets naturlige Beliggenhed
dannede en afsondret Fæstning paa en fremspringende
Klippepynt. Henne ved Bordet sad hans Hustru Mari.
Det døsige Lampelys kastede sit gullige Skjær over
hendes indfaldne Træk, der vare prægede af stor Blidhed
og megen Forsagelse. Hendes klare Øine, der endnu
besad Ungdommens Glands i deres rynkede Indfatning,
fordi hendes Sjæl havde bevaret Ungdommens Styrke
i Hengivenhed, hang ved Mandens mægtige Skikkelse,
der syntes at fylde det store halvmørke Rum, som han
fyldte hendes Hjerte. De foldede Hænder fore af og
til rykkende i Veiret, som om hun beherskedes af en dyb
Sindsbevægelse. Det gjorde hun ogsaa: det var et mangeaarigt
Opgjørelsesøieblik mellem de aldrende Ægtefolk.</p>

<p>Bjørnstad havde nylig talt; hans malmfulde Røst
dvælede endnu i Luften. Hans buskede Bryn vare<span class="pagenum"><a name="Side_50" id="Side_50" title="[S. 50]"> </a></span>
sammendragne, hans Skridt smaatmaalende, medens
hans Sjæl tog de store Lidenskabers vidtflyvende Sving
i Udbrudets Øieblik.</p>

<p>»Troer Du, jeg er seende blind og hørende døv,
sløv og <a class="corr" name="rett_5" id="rett_5" title="var: følesløs">følelsesløs</a>? &mdash; Javist, Hustru!« udbrød Bjørnstad
og standsede med tilbagekastet Hoved og Tommelfingeren
i Ærmegabet. »Jeg var din unge Kjærlighed,
Jeg mindes vel den Sommerdag da lille Anne Mari
brød ind i vor Have, for at smage vor Frugt, og jeg
fangede dig for bestandig i mine Arme, &mdash; Du blev min
Manddoms trofaste Ledsagerinde i Modgangens Dage, &mdash;
jeg saae det nok, &mdash; Du kæmpede din Kamp, for at mildne
mit Sind mod mine Landsherrers Usseldom, Du vilde lære
mig at bøies under deres Overmagt. Du kæmper derfor
endnu, i Dag, hver Time, Du lever. Hør det nu: de bøie
aldrig min Nakke, Byherrerne dernede. Jeg sætter min Fod
paa deres, til de have gjort deres Uret god imod mig.«</p>

<p>»Siig hellere: de sætte deres paa vor, Halvor,«
sagde Mari. »Hvad fører al denne Modstand til?«</p>

<p>»Er det da saa meget, jeg forlanger? blot en Erklæring,
blot nogle gode Ord for al den Uret, de voldte os.«</p>

<p>»Javist, Byen skyldte Dig at udbedre din Gaard
dernede ved Skarivandet. Du fæstede den af Kollegiet
i faldefærdig Stand og troede dem paa deres Ord, da
de lovede at udbedre Huset og istandsætte Digerne.
De bleve vore strenge Herrer, holdt ikke deres Løfter,
men inddrev alligevel de høie Skatter, og da Du klagede
til Byraadet, holdt det med Kollegieherrerne og dømte<span class="pagenum"><a name="Side_51" id="Side_51" title="[S. 51]"> </a></span>
Dig i Bøder. De toge vort Kvæg, vor Høst, til Du
maatte drage af Gaarde; de gjorde Dig svarlig Uret.
Men Herren har jo været os god siden; nu ere vi vel
bjergede. Dog fortsætter Du Krigen. I Gaar kom
Stævningsmændene for sidste Gang herop, &mdash; Du bliver
lyst fredløs, sagde de, dersom Du ikke forliger Dig
med de mange Klagere. Husk, det er alle de store
Kjøbmænd dernede i Frederikshald, Du har imod Dig.«</p>

<p>»Fossen heroppe er min,« svarede Bjørnstad;
»den Kjendsgjerning faae de lade staae ved Magt.
Denne Gang ere <em>mine</em> Papirer i Orden. Jeg kjøbte
begge Sider af Fjeldet her med velberaad Hu; det var
min Hævn. Fossen er Landeveien, som tilfører de
gode Kjøbmænd og Raadsherrer deres Rigdomskilde,
Tømmeret fra Nordskovene. Hvad kan jeg for, at
Naturen her har dannet en Vig, hvor Tømmeret bliver
slaaet op paa min Jord? Nu maa de betale Skat til
mig for hver Tømmerstok, jeg lader gaae videre; de
gjør det ikke med det Gode, nuvel, saa tager jeg mig
selv til Rette; nu maa Raadsherrerne betale Afgift til
mig, &mdash; en Stok af Snesen, det er Øie for Øie og Tand
for Tand. &mdash; Jeg møder ikke for deres Stævning? Hvad
kom der ud af, at jeg mødte for Skranken i Forfjor?
De dømte igjen efter deres Kogebog, Bøder og atter
Bøder. &mdash; Jeg har mit Fjeld &mdash; lad dem komme!«</p>

<p>»Halvor, Halvor, de tage dit Liv, naar de faae
Dig lyst fredløs,« udbrød Konen, medens hendes Stemme
skar frem som et Angestskrig.</p>

<p>»Lad dem tage det<span class="pagenum"><a name="Side_52" id="Side_52" title="[S. 52]"> </a></span>!«</p>

<p>Bjørnstad haanlo. Hans Uldskjorte var gledet tilbage
og blottede hans brede, haarrige Bringe.</p>

<p>»Jeg veed det nok: for hvert Skridt, jeg trodser
min Retfærdighedssag frem, gaaer mit eget Velfærd
maaskee to tilbage; men jeg trodser den frem endda,
for saaledes som <em>jeg</em> er faren, saaledes er hele vort
ulykkelige Norgesland faren; det veed det blot ikke.
Hver <a class="corr" name="rett_6" id="rett_6" title="var: Normand">Nordmand</a>, som vil norsk Retfærdighed fuldt ud
med hævet Pande uden Buk eller Svandsen, han bliver
knust som Malmen i vore Bjerge. Og saaledes vil
det blive ved, saalænge vi skal hente vor Ret herop
heelt nede fra Danmark, fra det fremmede Land, styres
af de Embedsmænd, der kjøbe deres Bestalling af
fremmede Herrers Gunst, der ikke er <em>vort</em> Blod. Forstaaer
Du? Det er vor forargelige Ulykke.«</p>

<p>Som Bjørnstad stod <a class="corr" name="rett_7" id="rett_7" title="var: dér">dèr</a> i blodfuld Kraft, mens
Lyn skjød frem under hans buskede Bryn, syntes han
en Legemliggjørelse af al norsk, selvstændig Folkeaand,
ubøielig overfor fremmed Magt, utøilelig som Fossen
nedenfor hans Fjeldskrænt.</p>

<p>Mari sukkede og saae frem for sig med Taarer i
Øinene.</p>

<p>»Saa maa vi redde Dig imod din Villie, Halvor,«
udbrød hun fortvivlet. »De maa ikke lyse Dig fredløs,
ikke skyde Dig ned som Bjørnen derude i Lien. Du
er min Huusbond, Du &mdash; <em>min</em>, hører Du?«</p>

<p>Hun reiste sig, stemmede Knoerne i Bordpladen
og stirrede ham i Møde, halv rædselsslagen over eget
Mod, meest dog for at miste sin Huusbond.</p>

<p><span class="pagenum"><a name="Side_53" id="Side_53" title="[S. 53]"> </a></span>
Bjørnstad betragtede hende forskende.</p>

<p>»Redde mig for mig selv &mdash;? Aha, jeg kjender
de Talemaader, det er din kjære Broder, Klokkeren
Ole Svendsen Bakke fra Id, som sætter dette i Dig,«
udbrød han med dirrende Læber. »Vogt Jer! Gjør
Du Ledtog med Andre mod mig, maa Du dele Skjæbne
med mine Fjender.«</p>

<p>»Ole Svendsen er ikke din Fjende, han er din
bedste Ven, og vil vort rette Vel,« udbrød Mari og
traadte frem fra Bordet.</p>

<p>»Ole Svendsen Bakke er et Stykke af en Præst,«
ytrede Bjørnstad haanligt; »den halve Deel af Dagen
ligger han paa Knæ i Bøn, den anden halve Deel
styrter han sig i Kampe, hvor han ikke har noget at
skaffe. Lad ham passe sin Klokkeknebel. Forlokker
han Dig, skuffer Du mig, Du, den Eneste jeg endnu
troer paa, saa er det forbi med os begge.«</p>

<p>Der gled et forklaret Smil over Konens forgræmmede
Ansigt.</p>

<p>»Jeg skuffer Dig aldrig, Halvor!« udbrød hun og
traadte tæt hen til Manden; »men her maa Du reddes
fra dine Fjender, som lyse Dig fredløs. Veed Du, hvad
det vil sige? For nitten Aar siden blev Hans Brecke
fra min Bygd lyst fredløs, fordi han ligesom Du tog
sig selv til Rette. I Aaringer trodsede han sine Forfølgere,
levede udenfor Loven. Han fik ei Huusfred,
ei Thingsfred; han maatte hvile under Busken i stor
Livsfare; de efterlyste ham Dag og Nat med Lygte og
Lys, med Vaaben og Værge. Man opslog hans Døre,<span class="pagenum"><a name="Side_54" id="Side_54" title="[S. 54]"> </a></span>
haanede hans Børn og Tyende med stor Overmagt.
Hans veemodige, høilydte Klage blev ikke agtet eller
hørt af Landsdommeren; de kaldte ham Landsfjenden,
&mdash; Det kalde De nu ogsaa Dig. &mdash; En Eftermiddag
fandt de ham med en Kugle i Brystet bag Sønnens
Smedie &mdash; De grove ham ned, hvor han laa &mdash;«</p>

<p>Maris Stemme brast.</p>

<p>»Nuvel, saa fik Manden jo Fred,« sagde Bjørnstad.</p>

<p>»Fred? &mdash; Kirkeklokken ringede ikke over hans
Grav.«</p>

<p>Mari drog Hovedtørklædet tættere om sit taarevædede
Ansigt, gik hen til Arnestedet og kastede nyt
Ved paa Ilden; det ulmede rødt, hver Gang Frostvinden
pibende foer ned gjennem Skorstenen og lettede de
hvide Flager af Birketræesasken.</p>

<p>Der blev stille i Stuen. Bjørnstads sammendragne
Bryn glattedes, medens han skottede hen til Hustruens
bøiede Skikkelse. Han traadte hen til hende og greb
hendes Haand.</p>

<p>»Stakkels Mari, vi To ere blevne gamle i vore
Kampe. Da vi vare unge, troede ogsaa jeg paa det
Gode og Retfærdige. Den Sag var min; den viede jeg
mit Liv. Siden har jeg blot lært, at Smaafolk lefle for
Magten, &mdash; og hvad værre er &mdash; at de Mægtige lefle
for deres Modstandere og sparke til deres egne, de
stakkels Faar, der ærbødig krumme Ryg og stirre sig
blinde paa Overmagten. Kom i Morgen Dannekongen
herop og bød mig min Ret, nu tog jeg den ikke længer.
Lad dem blive for sig dernede og lad mig beholde mit<span class="pagenum"><a name="Side_55" id="Side_55" title="[S. 55]"> </a></span>
Fjeld; her er jeg forskaanet for det forhadte Syn at
see Taaberne dandse for Raadsherrernes Piskesmæld.
Her er <em>jeg</em> Herre.«</p>

<p>»Hvor længe? Du er snart fredløs paa dit Fjeld,«
gjentog Mari og vred sine Hænder. »Nu gaaer den
haarde Spaadom i Opfyldelse, som Kvinden en Gang
spaaede Dig, at Du vilde volde Død og først seire i
Døden.«</p>

<p>»Jeg vælger Døden og Seier for Livet i Nederlag.«</p>

<p>»Tænker Du da slet aldrig paa mig og vor Søn?«</p>

<p>Bjørnstad vandrede frem og tilbage med Stormskridt.</p>

<p>»Javist, jeg er Landsfjenden, Lovbryderen, Voldsmanden,
og dog er jeg mit Lands Elsker. Aldrig har
nogen Mand knælet for sin Tilbedte med større Andagt
end jeg for vort klippebrudne, furuklædte Norge, aldrig
har en Kvinde bøiet sig mod sin Huusbond, aldrig en
Moder knælet for sit Barns Vugge med større Selvopofrelsesbegjær
end jeg for dette steenhaarde underkuede
Land, der slænger min Kjærlighed fra sig med
Voldsherrens Haan, og som truer sin Søn med Undlivelse
i Vanære. &mdash; Seer Du, det er din Halvor, Kvinde,
din haarde barske Halvor, som Du skjælver for og dog
vogter med disse trofaste Hundeøine, der nu skinne
mig i Møde dobbelt kjære gjennem Sorgens Rynker.
&mdash; Tro blot paa mig, lille Mari, tro blindt paa mig
endnu en kort Stund. Maaskee Alt endnu kan bedre
sig for os To, snarere, end Du i Aften troer<span class="pagenum"><a name="Side_56" id="Side_56" title="[S. 56]"> </a></span>.«</p>

<p>Han slyngede Armen om sin Hustrus Skulder,
knugede hende heftigt mod sit Bryst og forlod Stuen.</p>

<p>Mari blev siddende og stirrede mod Døren med et
forklaret Smil, saa mildt og hengivent, at Gjenskinnet
deraf maatte dvæle paa hendes Læber, naar hun engang
stedtes til den evige Hvile. Det var for hendes tause
og indesluttede Liv et af disse Øieblikke, der aldrig
viskes ud, der blive Hovedsummen af vort Livs Indhold,
et Facit, skrevet uudsletteligt paa vort Regnebrædt.</p>

<p>Dette blide og taalmodige Sind havde aldrig ret
fattet Huusbondens uforsonlige Karakteer. Hun begreb
ikke, at han kun levede for sin Kjærlighed til sit Fødeland
og for sit Had til dets og sine egne Undertrykkere,
for Gjengjældelse af lidt Uret, der gjennem Aarene for
hans Bevidsthed var blevet eensbetydende med den
Uret, han fandt, at hele Norge led under ved fremmed
Herredømme. Hun forstod ikke denne altfortærende
Lidenskab, som i Aarenes Løb heroppe i Fjeldødet var
voxet til Fanatisme, der nærede sin egen Flamme med
sit eget Jeg, og som lidt efter lidt bragte ham til at
kaste Stykke for Stykke, alle Eiendele, sit eget Væsen
paa Baalet. Lyster, Længsler, Tilbøieligheder, Alt gik
op i denne Lidenskab, medens han alvorsfuldt fordybede
sig i Skovenes Eensomhed.</p>

<p>Hun saae blot, at en Personlighed voxede frem
af dette Baal som Fuglen Phønix af Asken, en frygtelig,
ubøielig Karakteer, mægtig i sin Villiestyrke, haard
som den Granitbund, paa hvilken den avledes, en alt
beseirende Villie, der magtstjal hendes egen.</p>

<div class="center"><div class="poem"><div class="stanza">
<span class="i0">Disse Jordens Mægtige<br /></span>
<span class="i0">sig af Blod og Taarer nære;<br /></span>
<span class="i0">hvad de <em>ville</em>, det maa skee,<br /></span>
<span class="i0">Alt maa briste eller bære.<br /></span>
<span class="i0">Over Kvindens Liv og Fred<br /></span>
<span class="i0">som en Uveirssky de drage,<br /></span>
<span class="i0">og hvor deres Lyn slaaer ned,<br /></span>
<span class="i0">bliver Aske kun tilbage.<br /></span>
</div></div></div>

<p><span class="pagenum"><a name="Side_57" id="Side_57" title="[S. 57]"> </a></span>
Maaskee. Eller maaskee netop Jordens Mægtige
reise sig herskedygtige af denne Aske.</p>

<p>De blomstrede Calicos Forhæng skiltes for Alkoven
i Stuens mørke Baggrund, og en Mand traadte frem
i det usikre Lampelys, en af Norges Sagnhelte, om
hvem i Dag næppe Sagnet længer taler i Folkets Hjerte,
medens hans Navn burde staa i straalende Glands for
enhver Nordmand: den fra Svenskekrigen bekjendte
tapre Klokker, Ole Svendsen Bakke fra Id.</p>

<p>Mari vendte langsomt sit Hoved mod ham, deres
Blikke mødtes, alvorsfulde, tillidsfuldt forstaaende.</p>

<p>»Her maa hjælpes,« sagde Ole Svendsen.</p>

<p>»Ja, han maa hjælpes, Broder,« sagde hun.</p>

<p>»Stakkels Søster! stakkels Bjørnstad!« ytrede Ole
Svendsen Bakke. »Her maa hjælpes af al Formue.
Jeg kjendte ham ikke ret før i Dag. Du har Ret, Mari,
han er en brav, norsk Mand. Mit Hjerte glædes i
denne Stund. Det er kun hans Dømmekraft, som er
bleven forrykket og i sygelig Overdrivelse fortegner
den Uret han har lidt, til den antager unaturlige
Dimensioner.«</p>

<p>»Gud signe Dig, Ole,« sagde Konen, medens hendes
Mundvige droges nedad. »Saaledes er min stakkels<span class="pagenum"><a name="Side_58" id="Side_58" title="[S. 58]"> </a></span>
Halvor. &mdash; Blev Du vred, da han talte saa ondt om
Dig?«</p>

<p>»Nei, Søster, i Aften glædes jeg ret; først nu forstaaer
jeg Eder begge. Han skal blive reddet for sig
selv, der er hans værste Fjende, det lover jeg ved Jesu
dyre Blod. Vi skulle seire.«</p>

<p>De to Søskende rakte hinanden Haanden. De
skiltes med et Nik.</p>

<p>Idet Ole Svendsen gik mod Døren, lød springende
Fodtrin udenfor i Sneen, Forstuedøren blev aabnet, Fødder
stampede mod Steenbroen, og Stuedøren blev revet op.</p>

<p>Drengen Halvor sprang frem paa Gulvet, slængte
sin Hue paa Bordet, saae sig om med en overmodig,
straalende Seiersmine og raabte:</p>

<p>»Hvor er Far min &mdash; Far, som siger, at ung
Halvor ikke duer, Halvor dovner, Halvor Fantungen &mdash;?
&mdash; Her er han! &mdash; Hvor er Far?«</p>

<p>Hans Stemme forstærkedes til et udfordrende Jubelbrøl.
Bjørnstad traadte frem i Døren.</p>

<p>»Her er din Far! &mdash; Er Du fuld, Dreng? Har Du
igjen været ude at føite om i Stedet for at sove i
din Seng?«</p>

<p>»Sove? &mdash; Troer mine kjære Forældre, at deres
mandhaftige Søn er en saadan Tryne, der sover, mens
Svensken er brudt ind i vort Land?«</p>

<p>»Svensken?« spurgte Bjørnstad.</p>

<p>»Ja, netop Svensken. Og jeg har slaaedes med
ham det bedste jeg orkede. Höland Præstegaard er
overrumplet, fordi vore Folk ikke lystrede mig. Riser<span class="pagenum"><a name="Side_59" id="Side_59" title="[S. 59]"> </a></span>
og vor dyre Fane er i Kong Carls Magt. Ret strax
kunne de være her, og imens sidder mine kjærlige
Forældre og Morbror Ole i Kakkelovnskrogen.«</p>

<p>»Han er fuld,« sagde Bjørnstad til sin Hustru.
»Det er dit Kjæleri, som har ødelagt Hvalpen, fra han
var lille. Hvad sagde jeg, naar Du frelste ham fra
Ferlen?«</p>

<p>Halvor gik hen til Ilden, satte sig paa Hjørnebænken,
trak de frosne Støvler af, skrævede ud med
Benene og gned sine valne Fingre, medens han med
en ubeskrivelig overlegen Mine saae tilbage paa de
Forsamlede.</p>

<p>Bjørnstad traadte hen til Sønnen.</p>

<p>»Op fra min Plads, og staa rank!« befalede han.</p>

<p>Halvor saae nølende op; Faderens mørke og truende
Aasyn indgjød ikke Lyst til Løier. For at vise sin
Freidighed stak han Tungen ud under Kinden, saa at
den dannede en Bule, idet han adlød Befalingen.
Bjørnstad hævede sin Haand, som for at lade den falde
med et tungt Slag paa Sønnens Kind. Drengen sprang
tilbage, men rettede sig strax, rank og kneisende.</p>

<p>»Skam faae den, der slaaer en norsk Mand paa
Øret!« raabte han. »Fra i Nat er jeg ikke Dreng
mere; jeg har været med blandt Mænd, der værne
deres Land. See her.« Han drog Bryggemanns Skriin
frem fra sin Kofte og stillede det paa Bordet. »Det er
fuldt af Danskekongens Sølvmønt.«</p>

<p>»Hvor har Du faaet det Skriin fra?« spurgte
Faderen barsk.</p>

<p><span class="pagenum"><a name="Side_60" id="Side_60" title="[S. 60]"> </a></span>
»Fra Krigen, begribeligt,« svarede Halvor; »det er
ærligt Krigsbytte. Nu behøver jeg ikke længer at hale
Tømmer paa Land i vor Fos og lade mig skjælde for
Røversøn af Drengene i Frederikshald. Nu kjøber jeg
mig et Gevær og melder mig til Peder Colbjørnsens
Mænd. De siger, at han hverver tapre Folk dernede
til at forsvare Landet. Og sit Fædreland skylder man
det Bedste, man har, lærte Du mig jo.«</p>

<p>»Lad det nu være nok med den Snak,« afbrød
Bjørnstad sin ophidsede Søn. »Er det svenske Penge,
Du har der i Skrinet?«</p>

<p>Halvor betænkte sig.</p>

<p>»Oberst Bryggemann glemte dem, da han rendte
fra Fjenden,« svarede han tøvende.</p>

<p>»Og nu har Du Lyst til at beholde hans Pengeskriin?«</p>

<p>»Det er da bedre, jeg har det end Svensken,«
svarede Halvor forundret; »det er jo mit eget surt
erhvervede Bytte.«</p>

<p>Bjørnstad vendte sig atter mod Hustruen.</p>

<p>»Der seer Du Følgen af din Opdragelse: vor Søn
er en Tyv.«</p>

<p>»En Tyv, Far!« Drengen traadte frem til Faderen
og saae ham vredeglødende op i Ansigtet. »Det Navn
skulde Du nødig nævne.«</p>

<p>»For Guds Skyld!« udbrød Moderen og kastede
sig mellem Fader og Søn, hvis Blikke mødtes som
skarpe Klinger.</p>

<p>»Er jeg en Tyv?« gjentog Halvor og slyngede<span class="pagenum"><a name="Side_61" id="Side_61" title="[S. 61]"> </a></span>
pludselig Armene om Moderens Hals. »Motter, Motter,
hvad har jeg ikke oplevet i denne Nat! Jeg sad oppe
i det høieste Fyrretræ og saae Kong Carls Folk bugte
sig frem over Sneen. Jeg peb som en Ugle &mdash; hele
Flokken bragte jeg til at standse; det var et herligt
Øieblik. Jeg har været en brav, norsk Soldat. &mdash; Saa
reddede jeg Skrinet fra Svensken.«</p>

<p>Mari klappede beroligende sin Drengs Hoved.</p>

<p>Halvor sled sig løs.</p>

<p>»Nei, vil I vide, hvem her skal passes paa, saa er
det Olaug derovre!« raabte han. »Hun var i Nat inde
i Officerernes Værelse, og de bød mig Guld for at
hente hende ind til dem igjen. En Pige maa ikke i
disse Krigstider springe om mellem os Soldater; det
ender med en Gebræk.«</p>

<p>»Æblet falder ikke langt fra Stammen,« &mdash; sagde
Bjørnstad.</p>

<p>»Olaug er en brav Pige; men hun maa holdes
stramt,« sagde Drengen. »Hun er ikke noget Skjændselsbarn,
og jeg er ingen Tyv.«</p>

<p>Ole Svendsen Bakke, som fra Stuens mørke Baggrund
hidtil havde været et taust Vidne til dette Familieoptrin,
traadte nu frem og sagde:</p>

<p>»Du har Ret, Bjørnstad, din Søn skjelner ikke her
mellem Ret og Uret; men han bærer ikke Tyvemærke
i sit Ansigt. Hvad jeg nu maa sige, bliver Du vred
over, men det maa siges. Det er ikke din Hustru,
der har lært ham at tage sig til Rette i fremmed Gods;
det er Dig selv, som lærte ham op i din Bedrift ved<span class="pagenum"><a name="Side_62" id="Side_62" title="[S. 62]"> </a></span>
Fossen i Stedet for at lade ham drage op til et dygtigt
Haandværk.«</p>

<p>»Trænger Du Dig nu mellem Fader og Søn, som
Du har trængt Dig mellem Mand og Hustru, Klokker
Bakke?« spurgte Bjørnstad, der forgjæves søgte at
stramme de skjælvende Læber til et haanligt Smiil.</p>

<p>»Morbror Bakke har Ret: Du bør snarest lade mig
lære Krigshaandværket grundigt,« sagde Drengen og
saae Faderen freidig ind i Ansigtet. »Nu kan Du slaa
en Gang til, fordi jeg er frimodig.«</p>

<p>Bjørnstad tav og betragtede Sønnen.</p>

<p>»Bryggemanns Penge skulle afleveres i rette Vedkommendes
Værge,« sagde han. »I Morgen gaa vi
til Frederikshalds Øvrighed med Kassen. &mdash; Pak hans
Tøi,« vedblev han henvendt til Hustruen, »hvis din
strenge Hr. Broder tillader det. Jeg seer, det er paa
Tide, at Drengen sættes under Mandstugt. Bjørnstads
Søn maa ikke vanarte.«</p>

<p>Han dreiede sig paa Hælen og forlod Stuen.</p>

<p>Halvor gjorde et Hop i Veiret, slog i livsalig Glæde
ud med begge Arme og raabte: »Herre Jesus &mdash; Hurra!
I Morgen skal jeg sættes i Krigslære i Halden og lære
at blive General! &mdash; Men pas imens paa Olaug herhjemme,
Morbror Ole; hun deiser ud, siger jeg, hun
deiser, Herren evig, ud, naar jeg ikke længer kan jumpe
om efter hende heroppe i Skovene, og hun ret længe
skal bo under Tag med den Fidelspiller derovre. Har I
hørt, hvor han sidder og lirer for hende om Kvælden? Det
lyder ynkeligt, jammerligt!« Halvor stampede i Gulvet. »Og<span class="pagenum"><a name="Side_63" id="Side_63" title="[S. 63]"> </a></span>
en Gang imellem saa stort og kjønt som nede i Kirken.
Det er ikke til at holde ud. Pas paa hende, mens jeg
er borte, siger jeg. Hun maa holdes i fasten Lænke,
lille Mor, for hun er det bedste, det deiligste, jeg veed,
paa hele Jorden!«</p>

<hr class="chapbreak" />
<p><span class="pagenum"><a name="Side_64" id="Side_64" title="[S. 64]"> </a>
<a name="Side_65" id="Side_65" title="[S. 65]"> </a></span></p>




<h2><a name="FOER_STORMEN" id="FOER_STORMEN"></a>FØR STORMEN.</h2>


<p><span class="pagenum"><a name="Side_66" id="Side_66" title="[S. 66]"> </a>
<a name="Side_67" id="Side_67" title="[S. 67]"> </a></span>
Rygterne om Svenskekongens Indfald i Landet
havde holdt sig i Frederikshald siden Januar samme
Aar, hvorfor Borgerne dersteds tilsidst kun fæstede
ringe Lid hertil og fornøiede sig efter bedste Formue.
Strax Budskabet indkom og som en Løbeild spredtes
i Staden, at Kong Carl endelig havde gjort Alvor af
Sagen og overrumplet Armeen ved Höland Præstegaard,
blev der den 9de Marts skudt Allarm fra Fæstningen
og hængt Brandkugler ud paa den Side af Udenværkerne,
der vendte mod Staden for at underrette Indbyggerne
og Oplandet om, at nu var Faren overhængende. Sorg
og Harme over Nederlaget bredte sig overalt, og Borgerne
besluttede selv at varetage deres Stads Forsvar. De
stode i Gevær den hele Nat, medens Andre paa egen
Bekostning opførte Batterier og Brystværn i Gaderne,
saasom ved Kirkeporten, paa Kirkegaarden, ved Byskandsen,
og slæbte Kanoner til de anviste Pladser. Man
frygtede, at Fjenden vilde forfølge sin Seier og angribe
Staden samme Nat, hvilket med Lethed kunde være<span class="pagenum"><a name="Side_68" id="Side_68" title="[S. 68]"> </a></span>
iværksat, dersom de Svenske ikke endnu havde følt sig
usikkre og vaklende i Beslutning.</p>

<p>Samtidig strømmede Omegnens Folk til, for at søge
Beskyttelse under Fæstningens Kanoner, medførende
Gods og Kreaturer. Borgerne paatoge sig med Fæstningens
Kommandant, Hans Jacob Bruns, Samtykke,
Vagten ved Byporten og andetsteds.</p>

<p>Fæstningen forsynede sig for længere Tid ved
Indkjøb hos Bønderne af det inddrevne Kvæg; Soldaterne
slagtede og saltede, Borgerskabets Kvinder bryggede
og bagede, enhver søgte at bidrage sit til Byens Frelse.</p>

<p>Alle disse kraftige Forholdsregler kunde dog ikke
berolige Sindene. Overalt saaes Klynger af ophidsede
Kvinder og Mænd med mørke, spændte Ansigtstræk;
overalt hørtes ildnende Tale om Forfædrenes berømmelige
Forsvar af Staden under den tapre Peder Olsen Nordmands
Ledelse. Nævnte Hædersmands Eiendom, nuværende
Gaard Nr. 226 og 230 paa Hjørnet af Borgerskandsegaden,
og som i 1716 var Peder Colbjørnsens
Bolig, blev illumineret fra Kjælder til Loft, for at opflamme
Borgerne ved Mindet om Fortids Stordaad.</p>

<p>Udenfor Kirken, Christi Herberg, som afbrændtes
samme Aar den 4. Juli, havde Stadens Ungdom samlet
sig. Med blottede Hoveder sang de Norges gamle
Nationalmelodi; den lød i eenstemmig Fylde gjennem
den mørke Nat som en begeistret Kærlighedserklæring
til deres Land, udfordrende, seierssikre bølgede Tonerne
ned gjennem Gaden, Borgerne stemmede i. En mægtig,
alvorsfuld Seiersfortrøstning lød op over Byens spidse<span class="pagenum"><a name="Side_69" id="Side_69" title="[S. 69]"> </a></span>
Tage, medens mørke Skikkelser i Faklernes rødlige og
osende Skin færdedes gjennem de smalle Gyder i travl
Virksomhed. Hammerslag, bragende Tømmer, Opraab
krydsede hinanden og røbede, at der var stort paa
Færde i den gamle Stad: &mdash; de store Følelser fløi vaagne
omkring og manede til Idræt.</p>

<p>Længere nede i Borgerskandsegaden laa det priviligerede
og velkjendte Gjæstgiveri, »Den forgyldte Nøgle«,
der styredes med stor Sindighed og kyndig Haand af
Værten, Joan Jonassen. Det var en Kro af den rigtige,
gamle Slags, hvor Gjæsterne bleve Værtens Selskabsbrødre
og Bordfæller, og hvor Værten trods al sin
Myndighed overfor Krotyendet aldrig havde nogen egen
Mening overfor Gæsterne, men altid et godmodigt Smil
og <span class="sic" title="[sic]">et luunt Humor</span>, der i rette Tid forstod at bilægge
enhver opstaaende Trætte til Alles Tilfredshed, kort
sagt: Jonassen var en gemytlig, tykmavet Mand, rimelig
i sine Regninger og for Resten bekjendt for at eie en
udmærket og gammellagret Viin- og Mostkjælder, som
var gaaet i Arv i flere Slægtled i »Den forgyldte Nøgle«.
Saa stort Ry gik der af denne Kjælder, at ingen Reisende
kunde sige at have gjæstet alle Frederikshalds Seeværdigheder,
naar han ikke havde tømt et Bæger med den
berømte Vært. Hele Staden var stolt af »Den forgyldte
Nøgle«.</p>

<p>Denne Nat stod det imidlertid ikke i nogen gemytlig
Værts Magt at brede Hygge i »Den forgyldte«s Krostue.
Borgerne strømmede uafladelig ind, tømte et
varmende Bæger ved Disken, som stod prydet med to<span class="pagenum"><a name="Side_70" id="Side_70" title="[S. 70]"> </a></span>
velsmagende Pressesylter, tæt spækket med Nelliker;
saa ilede de atter ud i de mørke Gyder eller samledes
i Klynger i den rummelige, tilrøgede Gjæstestue. Sneen
dannede hvide Hjørner og Linier langs Sprosserne i de
smaa, frosne Glasruder; lidt af Maaneskinnet søgte
forgjæves at bane sig Vei gjennem de tindrende Iisblomster.</p>

<p>En græsgrøn Papegøie sad og gyngede i sin Ring
paa et Stillads foran Vinduesposten, hvorfra den holdt
et skarpt og mistænksomt Øie med de idelig skiftende
Gjæster, medens den af og til opslog en Haanlatter og
raabte:</p>

<p>»Pas paa: han snyder, Patron, han snyder!«</p>

<p>En Forsikring, der til daglig vækkede ustandselig
Munterhed, men som denne Nat gik upaaagtet hen til
stor Fortrydelse for Papegøien. Den skreg høiere og
stampede til yderligere Eftertryk med Kloen mod Ringen.
Pludselig tav den lidt, vendte saa Sætningen om og
skreg endnu skarpere og mere arrigt:</p>

<p>»Pas paa: Patron snyder &mdash; Patron snyderrr!«</p>

<p>Da ikke heller denne Paastand tildrog sig Opmærksomhed,
opslog den en skingrende Skoggerlatter, hvorefter
den tav og stirrede uforstaaende paa det Hele.</p>

<p>En mørk Alvorsvrede laa over de Forsamlede.
Her lød ingen store Taler, ingen Fraseflom, ingen overmodig
Selvtillid i det halvdunkle Rum, intet uden
»Fjenden er i Landet« og »Vi ere her for at forsvare,
hvad vort er.« En eenfoldig Tro paa deres retfærdige
Sag lød i Hvermands Tale.</p>

<p><span class="pagenum"><a name="Side_71" id="Side_71" title="[S. 71]"> </a></span>
Henne rundt Bordskiven sade enkelte af Husets
gamle Stamgjæster med deres lange Piber og talte med
andægtige Miner mangt et fornuftigt og dybsindigt Ord,
medens Værten lod Kjælderdrengen bringe Kruus efter
Kruus af den liflige Most og Brunsviger Momme Omgangen
rundt til de betalende Borgere og for denne
Aften ogsaa til de mindre sikre Krogjæster. Fædrelandet,
det gamle Norge, var i Fare; det maatte »værges
med Mandsmod og Vederhæftighed,« som Jonassen
udtrykte sig, og for Resten med godt, norsk Staal, »for
vi er skabt for os selv, og vi skal være for os selv.«</p>

<p>Øverst ved Bordenden sad Kjøbmændene, Raadmændene
Walck og Wærn, den sidste en førladen,
bredskuldret Mand, Fader til Jacob Wærn, der senere
gjorde sig hæderlig bekjendt i dette Krigstogt.</p>

<p>»En god Porthund gjøer, naar der er Fare paa
Færde,« sagde Wærn og blæste en Tobakssky fra sig
i smaa Stød. »Har I lagt Mærke til vore Hunde i
denne Tid? de gjøe som sultne Ulve. Slaa dem løs,
siger jeg, og I skal see, de gribe Fjenden i Struben;
de veed, hvad norsk Blod er, og hvad der lugter af
svensk.«</p>

<p>»Forgangen Nat triner min Huusholderske, Mari
Halvorsen, ind i mit Sovekammer,« sagde Walck med
lav Stemme, »og melder, at der vil times os noget
Ondt, for vor Gaardhund Ulle, slog i at tude paa
urimelig Viis. Dagen efter brød Svensken ind.«</p>

<p>»Saa længe vi have veiløse Vover, faae vi Krig
med Svensken,« sagde Mester Niels Aarud, Oldermand<span class="pagenum"><a name="Side_72" id="Side_72" title="[S. 72]"> </a></span>
for Smedelauget, og saae ned for sig. »Svensken og
Norsken kan ikke forliges, hverken til Lands eller
Vands.«</p>

<p>»Hvad mener Niels Aarud med det Ord?« spurgte
vor gamle Bekjendt, Skipper Daniel Halvorsen forbauset
og overlegen. »Paa Landjorden staaer jert Udsagn til
Troendes; men jeg er en Sømand, der har faret paa
det store Iishav langs de iislandske, norske, danske og
svenske Kyster og været længst mod Nord af nogen optænkelig
dødelig Sjæl; jeg veed Alt, hvad daglig Erfarenhed
lærer En paa Søen. Saa spørger jeg Niels Aarud, hvad
han mener med det Ord »til Vands<span class="corr" title="var: ?«">«?</span>«</p>

<p>»Jeg mener, det er halsløs Gerning, Svensken her
bedriver,« svarede Oldermanden med stor Dybsindighed
og tømte sit Kruus, der maalte sex Jernbaand. »Nei,
Norsken og Svensken kan ikke forliges hverken til
Lands eller til Vands. &mdash; See til Silden, siger jeg; naar
den gaaer til hos dem, er den ikke hos os, og naar
den staaer i tykke Stimer ovre paa svenske Vigside,
saa har vi ikke Skyggen af en ægte norsk Graabeinsild
i vore Farvande, hvor meget vi end lokker og koster
paa Fiskeriet. See bare til den umælende Sild, siger
jeg!«</p>

<p>»Kan Skipper <a class="corr" name="rett_8" id="rett_8" title="var: Daniels">Daniel</a>, der er en saa forfaren Mand,
maaskee klare os den Sag,« sagde Skolelærer Ramus
spydigt, »saa beviser han Landet en Miskundhed, som
bør staae antegnet i Aarbøgerne til evig Ihukommelse.«</p>

<p>»Ja, hvorfor kan vor ærlige, store Hvalsild ikke
forliges med den forgiftige, svenske Sommersild,« gjentog<span class="pagenum"><a name="Side_73" id="Side_73" title="[S. 73]"> </a></span>
Oldermand Niels Aarud og saae uhyre fiffig ud, idet
han betragtede Daniel med et lurende og smørret Smil.</p>

<p>»Ja, svar paa det, <a class="corr" name="rett_9" id="rett_9" title="var: Daniels">Daniel</a>,« raabte en mager
Borger, »al den Stund Spørgsmaalet er af uhyre Vigtighed,
fordi svensk Sild gjør os stor Afbræk i vor
naturlige Handel, idet de sælge den i svære Mængder
udenværts og tvinge vore Priser ned til Norskesildens
halve Værdi i gangbar Mønt.«</p>

<p>»Om mine fornemme Herrer høigunstigt tillade,
saa vil jeg paatage mig at videnskabelig begrunde det,
jeg føler saa dybt i min Sjæl,« sagde Skolelærer Ramus
og reiste sig med Værdighed, »og det kan jeg bevise
for Ret og Øvrighed, at Svenskens egen Sild er rød
uden om Øinene og har slanten Bug uden Rogn eller
Ister. Og den Sild duer plat ikke til at saltes; den
skal ædes fersk, eller den lægges i Kjælderen og bliver
frossen, eller den maa vindtørres, og den er forgiftig
for Folk og Kreaturer. Vore Folk aad den af Sparsommelighed
forgangen Vinter langs Grændsen, og vi
ere blevne skrøbelige i Maven siden.«</p>

<p>Lærer Ramus rømmede sig og vedblev med hævet,
salvelsesfuld Røst, da han saae, at han havde fanget
Opmærksomheden ved Tidens brændende Spørgsmaal,
Sildefiskeriet.</p>

<p>»Ja, med mine høigunstige Herrers Tilladelse skal
Deres beredvillige Tjener bevise, at det, Skipper <a class="corr" name="rett_10" id="rett_10" title="var: Daniels">Daniel</a>
nys sagde, hverken har med Sildens Mangfoldighed
eller dens Misvæxt at gjøre; den retter sig gemeenlig
efter Aaringernes større eller mindre Frugtbarhed paa<span class="pagenum"><a name="Side_74" id="Side_74" title="[S. 74]"> </a></span>
Landjorden. Fisken har altid i følge Forsynets høieste
Bestyrelse været saa fidele at gaae meest til her, naar
vi har været meest plaget af Uaar, som igjen staaer i
nøie Forbindelse med Grønlandsisen.«</p>

<p>Skipper <a class="corr" name="rett_11" id="rett_11" title="var: Daniels">Daniel</a> slog en Latter op, der skingrende
gjentoges af Papegøien.</p>

<p>»Paa det Lav, Skolemester! Nei, det kjender <em>jeg</em>
bedre til. Hvalen og Silden, men især Torsken holder
sig tæt op til den Slags Driviis og vender bestandig
den ene Side til, saa de blive blinde paa det Øie. &mdash;
Nei, jeg holder med vor Oldermand; Svensken og
Norsken kan ikke forliges hverken til Lands eller til
Vands, og vores gode Hvalsild har baade Rogn og
Flomme og Mælk med paa ærlig norsk Viis, mens
dens Unger bliver til Vissensild i den svenske Skjærgaard,
for deres Vand er forgiftig for norske Gjæller.«</p>

<p>Et bifaldende Raab lød til den sidste Taler, der nød
sin Triumf og saae sig om med et bevidst Nik, medens
han bankede i Bordet med sit Knivskaft efter et nyt
Kruus Most.</p>

<p>»Jeg har selv været med til, at de forgangen Aar
styrtede hele min Skibsladning af svensk Sild i Rakkerkulen
i Danzig, fordi de Snydere ikke vilde troe, den
var norsk, hvormeget jeg end svoer mig fordærvet derpaa.
Hvad siger I! herunter med hele Stadsen? Skal
dette vare ved, bringer svensk Sild, Herren evig, vor
norske Graabein i Miskredit.«</p>

<p>En tyk Borger benyttede Øieblikket og sagde:</p>

<p>»Vi maae dog som retsindige og velbetænksomme<span class="pagenum"><a name="Side_75" id="Side_75" title="[S. 75]"> </a></span>
Borgere give fornøden Oplysning til Anklagedes Uskyldigheds
Forestillelse i Sagens rette og egentlige Omstændighed
og Beskaffenhed, idet Svensken nok veed
at give sin Sild Fordeel fremfor vor ved at nedsalte
den i Egetræestønder, mens vi stole paa vor norske
Hvalsilds Retfærdighed og kun salter ham i Fyrretræer.«</p>

<p>»Nei, vi kan ikke med Svensken,« sagde Oldermanden
atter og slog i Bordet. »Silden hørte, Gud
forbande mig, os til fra Tingenes Begyndelse deroppe
Nord paa, og utallige gjæve Kjøbmænd ere gaaede
fallit, fordi de i god Tro slog sig ned paa vore Kyster;
saa blev Silden af Svensken andetsteds bestemt og
henledt. Vi <em>kan</em> ikke med Svensken.«</p>

<p>»Ja, jeg bliver ved mit, som allenfals er mit eget!«
raabte Daniel. »Svensken og Norsken kan ikke forliges
hverken til Lands eller til Vands. Det samme siger
ogsaa vor gode norske Søhelt, Peder Wessel fra Bergen.
Han kan trasakke dem, han!«</p>

<p>»Den Mands Skaal bør drikkes i min bedste
Kanarisekt,« sagde Værten Jonassen rørt; »den tømme
vi med høit løftede Albuer, kjære Venner.«</p>

<p>»Den forgyldte Nøgle«s Stamgjæster reiste sig og
tømte Krusene for Peder Wessels Velgaaende med korte
Leveraab, og saa blev der pludselig dødsstille i Krostuen,
medens Papegøien, der ved Raabene vækkedes
af Søvnen, foer op, baskede med Vingerne og skreg
gjennemtrængende og med overbevisende Kraft:</p>

<p>»Pas paa: &mdash; Patron snyder &mdash; de snyderrr! hi<span class="corr" title="tilføjet: ,">,</span>
hi, ha, ha!«</p>

<hr class="chapbreak" />
<p><span class="pagenum"><a name="Side_76" id="Side_76" title="[S. 76]"> </a>
<a name="Side_77" id="Side_77" title="[S. 77]"> </a></span></p>




<h2><a name="FRA_BJOERNEHIEN" id="FRA_BJOERNEHIEN"></a>FRA BJØRNEHIEN.</h2>


<p><span class="pagenum"><a name="Side_78" id="Side_78" title="[S. 78]"> </a>
<a name="Side_79" id="Side_79" title="[S. 79]"> </a></span>
En statelig Mand med et tungsindigt Alvor over
sine udtryksfulde Træk var under Stamgjæsternes langtrukne
Samtale, der her gjengaves i dens Heelhed, fordi
den berører en af Borgernes Rigdomskilder: Sildefiskeriet,
ubemærket traadt ind i Stuen og stillede sig ved Bordets
øverste Ende, medens hans Blik prøvende fløi over
Forsamlingen. Salen var ved den Tid overfyldt af en
tætpakket Menneskemasse; Hoved saaes ved Hoved,
indtil de bageste udviskedes af Tobakstaage og Mørke.
Alles Øine stirrede paa den Sidstkomne, som om der
ventedes noget overordentligt af denne Mand i dette
Øieblik.</p>

<p>Manden var Peder Colbjørnsen, Ætling af den
berømmelige Colbjørnsenske Stamme, og som tillige
var opkaldt efter Fædrelandshelten Peder Nordmand,
hvis Gaard han som tidligere omtalt beboede.</p>

<p>Han var saaledes baade ved Navn og Ahner kaldet
blandt Stadens ypperste Mænd, der i disse Trængselens
Dage foregik alle Andre med et glimrende Exempel
paa Mandsmod og Kløgt.</p>

<p><span class="pagenum"><a name="Side_80" id="Side_80" title="[S. 80]"> </a></span>
Her vil maaskee være Stedet at fremhæve den hæderlige
Colbjørnsenske Slægt, idet dens fremragende Mænd
yde et væsentligt Bidrag til deres Lands Kultur og Krigshistorie.
Familiens Medlemmer indtoge allerede en fremragende
Plads i Landet under Frederik den Andens Regjering,
ikke alene som store Jorddrotter, men tillige som oplyste
Mænd, der stode fuldt paa Høide med deres Tids meest
udviklede Aandsliv. En af Slægtens Forfædre skal saaledes
i Midten af det sextende Aarhundrede have besiddet saa
meget Jordegods, at han fra sin Fædrenegaard Arneberg
i Hof Sogn kunde ride til Oslo paa egen Grund. Et
yngre Medlem af Familien var en lang Tid constitueret
Stiftamtmand i Christiania og døde samme Sted som
Conferentsraad i sit 67de Aar. Endnu findes en Descendent
af Slægten i lige nedstigende Linie paa Gaarden
Stensrud i Give Sogn, Soløer, en i sin Ælde eiendommelig
Hovedbygning af Træ, der foruden øvrige
Værelser bestaaer af en usædvanlig rummelig, fiirkantet
Storstue, hvis Loft, et Spærtag, bæres af et mægtigt
Mastetræ, hvorpaa der forhen fandtes en Indskrift, som
meddeelte, at Bygningen var opført i Aaret 1324. Paa
Væggen i denne Storstue hænger en Tavle med Inscription
fra 1779 af Sorenskriveren Schiermann, en Danskfødt,
hvilken Omstændighed maa tilskrives, at han
nævner en dansk Konge, skjøndt Norge paa nævnte
Tid havde sin egen Drot, Magnus den 5te Eriksøn.</p>

<div class="center"><div class="poem"><div class="stanza">
<span class="i0">»Da Menveds Broder bød i Nord den sjette Sommer,<br /></span>
<span class="i0">nedlagdes første Steen til dette Klippehuus.<br /></span>
<span class="i0">Gid sidste Barnebarn, som af Colbjørnsen kommer,<br /></span>
<span class="i0">bo her, til <span class="sic" title="[sic]">»</span>stjernet Bjørn, nedslingres næsegruus!«<br /></span>
</div></div></div>

<p><span class="pagenum"><a name="Side_81" id="Side_81" title="[S. 81]"> </a></span></p>

<p>Slægtens senere Led vedbleve paa fremragende
Viis at bære Navnet berømmeligt til Efterkommerne.
Saaledes indtoge de to Brødre Jacob Edvard og Christian
Colbjørnsen høie Pladser i vor Kulturhistorie som Justitiarii
i dansk Høiesteret. Efter vor berømte Lovkyndige
Anders Ørsteds Vidnesbyrd har Jacob saaledes stor
Fortjeneste af den videnskabelige Lovkyndighed. Hans
Afhandling til Doctorgraden om den danske Selveierbonde
vakte megen Opsigt. Han døde som Conferentsraad
1799.</p>

<p>Broderen, Christian Colbjørnsen, var ligeledes Justitiarius
i Høiesteret og døde som Geheimekonferentsraad
og Storkorsridder i sit 65de Aar. Han skal have været
i Besiddelse af en overordentlig Veltalenhed. Rahbek
siger saaledes, at han var lige Mester i Epigrammet
som i Panegyriken, lige øvet i at svinge Lynstraaler
og Blomsterkrandse. Foruden at have foreviget sit
Navn ved forskjellige, udmærkede Lovgivningsarbeider,
virkede han som Secretair i Landbrugskommissionen,
og Stavnsbaandets Løsning skyldes for en stor Deel
hans Varme og Iver for Bondefrihedens Sag. Om disse
Brødre findes ogsaa et Epigram:</p>

<div class="center"><div class="poem"><div class="stanza">
<span class="i0">Brødre af Fødsel ei blot, men Brødre af Aand og af Kløgt<br /></span>
<span class="i0">Fædreland Troskab de svoer, tjente som dygtige Mænd<br /></span>
<span class="i0">Forfædres Navn og Rang de hævded' ved fædrelandsk Idræt,<br /></span>
<span class="i0">og som de hædrede Nor, hædred' hans Ros dem igjen.<br /></span>
</div></div></div>

<p>Da Kong Frederik den Sjette vilde ophøie Christian
Colbjørnsen i Adelstanden, frabad han sig denne Naade
og svarede Kongen, at »han ligesom sine Forfædre<span class="pagenum"><a name="Side_82" id="Side_82" title="[S. 82]"> </a></span>
intet andet Adelskab ønskede end Bevidstheden om at
have virket til Kongens og Statens Gavn.«</p>

<p>Endvidere blev en Datter af den bekjendte krigerske
Magister Kjeld Stub gift med en Colbjørnsen. Stub
tog efter endte Studier ved Kjøbenhavns Universitet
Tjeneste som Soldat i Nederlandene, hvor han hurtig
svang sig op til Ingenieurofficeer. Efter Hjemkomsten
blev han ansat som Præst i Christiania, og her berettes,
at en gammel Krigskammerat gjenkjendte ham midt
under Prædikenen og udbrød høilydt: »<span xml:lang="de" lang="de">Kilian, wer
Teufel hat Dich auf der Cantzel geführt?</span>«</p>

<p>Denne berømte Præst, der som Landoberst deeltog
i Krigen med Sverrig 1643 og udmærkede sig ved sin
Nidkjærhed og militair Indsigt, blev Bedstefader til
de for deres Tapperhed og Høisind velkjendte Søskende
Hans, Peder og Anna Colbjørnsen, som hovedsagelig
udgjøre vort Bekjendtskab til Slægten, og hvis modige
Bedrifter vi lære at kjende i vor Fædrelandshistorie.
Det var saaledes saavel paa Fædrene- som Mødreneside
et tappert og ædelt Blod, som bragte disse Søskendes
Hjerte til at banke for deres Land i Farens Dage.</p>

<p>Den danske Professor Jens Møller skriver derfor
med Rette:</p>

<div class="center"><div class="poem"><div class="stanza">
<span class="i0">Stoltere Brødrepar vist ingensteds findes paa Jord;<br /></span>
<span class="i0">høiere lued' end ei i Miltiades' Dage<br /></span>
<span class="i0">Fædrelandskjærlighed, Mod, Borgeraand, Snildhed i Pagt.<br /></span>
</div></div></div>

<p>At fremhæve denne Slægts enkelte Medlemmer er
som sagt at belyse deres Lands Kultur og Krigshistorie;
vi have derfor i Korthed fremhævet disse Personligheder,<span class="pagenum"><a name="Side_83" id="Side_83" title="[S. 83]"> </a></span>
af hvilke Peder Colbjørnsen forekommer i denne Fortælling.</p>

<p>Peder Colbjørnsen stod nu her i »Den forgyldte
Nøgle«s Krostue og saae sig om, mens Forsamlingen
ventede i Taushed.</p>

<p>»Kjære Medborgere og Venner,« sagde han, og
slog op med Haanden, »jeg har i Fædrelandets Navn
sat Eder Stævne her i Aften. &mdash; Vi ere Alle i dette
Øieblik opfyldte af stor Kjærlighed til vort Land, en
Følelse, der ofte er kommen til Ytring i vor gamle
Stad under vore berømmelige Forfædre. Kjærlighed og
Mod er i Dag hos os Alle steget til en altopofrende
Høide. &mdash; Har jeg Ret eller Uret?«</p>

<p>»Ret!« snurrede det tordnende gjennem Rummet.</p>

<p>»Vi ere enige, og vi ville nu, om Herren beskikker
os den Lykke, gaa med til Mandsgjerninger, der skal
indskrive Norges Folk blandt Europas tapreste Nationer.«</p>

<p>»Vi ere med!« raabte Borgerne.</p>

<p>Dødsstilhed indtraadte øieblikkelig atter.</p>

<p>»Godt. Herved hverver jeg Eder til Frederikshalds
frie Corps, og vi sværge at ville gjøre Fjenden alt
muligt Afbræk i hans Forehavender og hverken agte
Liv eller Gods, men heller afbrænde vor gode Stad og
Hjem end taale ham i vor Rede!«</p>

<p>»Vi sværge!« lød det som et rullende Tordenbrag,
medens Arme fra Gamle og Unge fore i Veiret med
oprakte Fingre, et høitideligt Øieblik, der indeholdt Forjættelse
om ubrødelig Troskab mod deres hellige Sag;
Liv i Selvstændighed eller Død.</p>

<p><span class="pagenum"><a name="Side_84" id="Side_84" title="[S. 84]"> </a></span>
Da de Andre atter sænkede Armene, beholdt Skipper
Daniel sin i Veiret med tre vidt udspilede Fingre og
gjentog med Gravrøst:</p>

<p>»Vi Sømænd sværge ogsaa at ofre Skude og
Ladning til Fædrelandets Frelse! &mdash; Jeg kan allerede
melde, at der er noget galt paa Færde ude paa Søen.«</p>

<p>Colbjørnsen betragtede ham og spurgte:</p>

<p>»Hvad mener Du?«</p>

<p>»Svenske Fartøier ere gaaede til Ankers foran vort
Havneløb &mdash; jeg har siddet paa Udkig lige siden i
Morges. De landsætter bestandig Folk mellem Skjærene;
deres Pramme komme hvert Øieblik ind med flere.«</p>

<p>»Det veed jeg,« sagde Colbjørnsen. »Har Du mere
at sige?«</p>

<p>»Ja saa &mdash; De veed det? Det kunde De jo have
sagt strax, for saa veed De vel mere, end jeg veed,«
ytrede Daniel stødt og lod sig dumpe ned paa Bænkesædet.</p>

<p>»Jeg modtager Eders Ed i Norges Navn,« sagde
Peder Colbjørnsen henvendt til Forsamlingen. Dermed
var Pagten sluttet og Frederikshalds Frikorps oprettet.</p>

<p>»Amen,« sagde Værten Jonasson, der sad i sin
høie Halmstol henne foran Disken paa den Side, hvor
Pressesylten stod, med Hænderne foldede om Skaftet
paa sin store Forskjærerkniv. »Heida, Kjældersvend,
den Skaal maa drikkes i gammel norsk Mjød fra salig
Farfars egen Tønde. Bring en Omgang af Fadet med
de fire Kryds.«</p>

<p><span class="pagenum"><a name="Side_85" id="Side_85" title="[S. 85]"> </a></span>
Papegøiens Skoggerlatter lød pludselig gjennem
Stilheden ved Lyden af Værtens kjendte Stemme.</p>

<p>Henne ved Væggen sade to Mænd som tause Tilhørere.
Da Colbjørnsen havde talt, reiste de sig, traadte
frem og stillede sig ved den modsatte Bordende. Den
Ældres brede og mægtige Skikkelse med den høie,
furede Pande og det gjennemtrængende Blik under det
buskede Bryn tiltrak sig de Omkringstaaendes Opmærksomhed.
Bagved ham kom en yngre, slank Skikkelse
til Syne med gult, krøllet Haar og to spillende blaa
Øine. Han syntes et nøiagtigt Miniaturaftryk af den
store Mand, hvis Stilling og Holdning han søgte at
efterligne paa bedste Maade.</p>

<p>»Jeg hører her megen god og ærlig, norsk Tale,«
raabte Bjørnstad &mdash; det var ham og hans Søn. &mdash;
»Svensken er brudt ind i vort Land, og vi skal nu til
at værge os, ja vel! Men hvad gjør vi saa ved Dansken
bagefter? Er han ikke lige saa vel brudt ind i vort
Land og har opkastet sig til vor Hersker? Vil I bag
efter være med til at jage ham ud, naar vi ere færdige
med Svensken? Hvorfor vil Colbjørnsen derhenne
værge os mod den ene Fremmedherre og adlyde den
anden? Det gad jeg nok vide. &mdash; Hvem svarer?«</p>

<p>»Ja, det gad vi nok vide,« sagde en Stemme bag
Bjørnstad; ung Halvor lo og viste sine hvide Tænder. Han
kastede Hovedet tilbage, som Faderen gjorde, stak
Haanden ind paa Brystet og saae sig om med en
freidig og efter hans Mening uhyre overlegen Mine,<span class="pagenum"><a name="Side_86" id="Side_86" title="[S. 86]"> </a></span>
som han yderligere forhøiede ved at skræve ud med
Benene og vugge Overkroppen frem og tilbage.</p>

<p>»Ja, I seer paa hverandre; men mærk Jer mine
Ord: vi have nøiagtig samme Ret til vor Selvstændighed
som Dansken til sin og Svenskerne til deres,« vedblev
Bjørnstad med en Stemme, der steg i Kraft for hver
Sætning, han udslyngede.</p>

<p>»Manden er ikke langt fra at have Ret,« sagde en
Borger og satte sit Kruus haardt i Bordet.</p>

<p>»Jeg skal sige Jer, hvad det er, vi nu have for,«
vedblev Bjørnstad. »Dette er en jammerlig Broderkrig;
vi æde jo hinanden op som forsultne Rotter. Alle vi
tre nordiske Smaalande ere usselt Fattigfolk hver for
sig; bleve vi enige, vare vi en Kæmpe, der kunde tale
med i Stormagtslaget. Ja vist, bort med Svensken,
som vil mesterere os, og bort med Dansken, som
regjerer os! Vi er Norge, hverken svensk eller dansk
eller nogen anden udenlandsk Provinds; vi er blot
&mdash; Norge. Nu er Krigen her; vi har ikke fornærmet eller
udæsket; men Krigen er her alligevel, ubuden, uretfærdig.
Vi ere her ogsaa, mandsenige, villiestærke for
at møde den. Men bagefter, hvad saa? Hvem jager
saa Dansken ud og gjør os til et enigt Norden, til den
kloge, mægtige Frue, Dronning Margrethes Norden? Er
det dette, Colbjørnsen vil os, saa melder jeg mig til
hans Frikorps og giver ham mit Liv.«</p>

<p>»Og jeg giver mit,« sagde ung Halvor med et
kraftigt Nik.</p>

<p>Kjøbmand Walck havde lagt sin Pibe fra sig paa<span class="pagenum"><a name="Side_87" id="Side_87" title="[S. 87]"> </a></span>
Bordet, da han saae Bjørnstad træde frem ved Bordenden.
Medens han talte, vinkede Kjøbmanden til sin
Svend, der sad ved et andet Bord, og hviskede ham
nogle Ord i Øret. Svenden forsvandt gjennem Døren.</p>

<p>»Hvem er den Mand, som fører saa store og stærke
Ord?« spurgte en anden Borger med runde Øienbryn.
»Det var besynderligt, at han holdt op med at snakke,
før han blev heelt færdig. Han skulde vist lige til at
erklære Dansken Krig og udnævne os en ny Konge.«</p>

<p>»Jeg skal sige Jer, hvem Manden er,« sagde Raadmand
Walck og reiste sig. »Det er Bjørnstad fra
Fossegaarden, og han har ingen Ret til at tale med
her blandt Frederikshalds hæderlige Borgere.«</p>

<p>»Bjørnstad! &mdash; Fossemanden!« lød det rundt om.</p>

<p>»Det er mig,« svarede Bjørnstad og bøjede sin
Kæmpeskikkelse fremover i Tranlampens osende, usikre
Skjær, som for at vise Alle sit furede, veirslagne Ansigt.
»See kun ret paa mig: saadan seer Halvor Brönnelsen
Bjørnstad ud!«</p>

<p>»Han er en Voldsmand, som staaer udenfor Loven,
ligesom han i dette Øieblik opfordrer os til Opsætsighed
mod vor lovlige og milde, danske Regjering,« sagde
Walck, som nød stor Anseelse i Byen, og hvis Ord
altid bleve hørte og fulgte. »Han tager vort Tømmer
af Fossen og stabler det op paa sin Grund deroppe i
Fjeldet. Han er i Aar og Dag stævnet for Lov og
Ret uden at give Møde. Han er en fuglefri Mand;
vi ville ikke have med ham at skaffe; Norge har nok<span class="pagenum"><a name="Side_88" id="Side_88" title="[S. 88]"> </a></span>
af hæderlige Sønner til at forsvare sig. &mdash; Bort med
ham dèr!«</p>

<p>Aarerne stode spændte i Kjøbmandens fyldige
Pande, medens han pegede mod Døren.</p>

<p>»Ja, bort med ham!« lød det fra flere Sider.</p>

<p>»Saa Du er Bjørnstad?« spurgte Colbjørnsen fra
den øverste Bordende.</p>

<p>»Jeg lyder Navnet,« svarede den Tiltalte.</p>

<p>»Saa have vi ingen Brug for Dig for Øieblikket,«
ytrede Colbjørnsen og betragtede ham med et koldt
Blik.</p>

<p>Bjørnstad foer op; de to Nordmænds Blikke mødtes,
og medens de forskende betragtede hinanden, glattedes
de rynkede Bryn.</p>

<p>»Naar Krigen er endt, skal jeg søge Dig, om jeg
da lever; vi To skulle saa i Fred og Mindelighed
prøve paa at klare et og andet, som for Byens Øine
maa tage sig mærkeligt ud,« sagde Colbjørnsen og
vinkede med Haanden.</p>

<p>Bjørnstad syntes ikke at høre disse velmeente
Ord. Hans Blikke søgte tilbage til Forsamlingen, overalt
mødte han spottende og haanlige Øine, man lo
ad ham og talte høit om ham. Han støttede sine
knyttede Hænder mod Bordpladen; de rystede under
ham og røbede, at hans rolige Mine skuffede.</p>

<p>»Saaledes ere I, gode Borgerfolk, i Dag som i
Gaar, som I blive ved at være,« sagde han med et
haanligt og spottende Smil. »I Dag trænger Norge til<span class="pagenum"><a name="Side_89" id="Side_89" title="[S. 89]"> </a></span>
alle sine Sønner; men I viser en af dets kraftige Mænd
bort, fordi han ikke passer i Jeres Kram.«</p>

<p>»I viser to bort,« sagde Sønnen høitideligt.</p>

<p>»Uretfærdighed og Selviskhed, det er Jert Løsen i
Dag som for fem og tyve Aar siden, da I joge mig
fra Gaard og Hjem,« vedblev Bjørnstad.</p>

<p>Medens han talte, traadte Raadmand Walcks Svend
hen til sin Herre og stak ham en Papirrulle i Haanden.
Kjøbmanden reiste sig og aabnede Papiret med stor
Værdighed.</p>

<p>»Halvor Brönnelsen Bjørnstad, bosiddende Gaardeier
paa Fossegaarden i Id Sogn, har i Aar og Dag
trodset sin Landsøvrighed, har ladet haant om alle
Rettens Stævninger og vedbliver paa ulovlig Viis at
tage sig selv til Rette i vort, Frederikshalds Borgeres,
Indkomme og Eiendom, vort Tømmer, der passerer Fossen,
som fra Arilds Tid var Alfarvei. Bemeldte Bjørnstad
tilsiges herved at give Møde i Frederikshald Stad den
1ste Marts for at udsone den ham idømte Straf af tre
Maaneders Fængsel i vor Raadhuuskjælder samt tilpligtes
at udrede en Bøde af 200 Daler til Stadens
Fattigkasse for ovennævnte Lovovertrædelse. Dersom
bemeldte Bjørnstad ei er at antræffe i sin Bolig, ei
heller adlyder ovennævnte Befaling, vil han fra 1ste
April dette Aar at regne blive lyst fredløs, og enhver
god, norsk Borger opfordres at hjælpe Øvrigheden med
at tage ham til Fange, død eller levende, og bringe
ham til vor Stad Frederikshald, for at nærmere over
ham kan besluttes.«</p>

<p><span class="pagenum"><a name="Side_90" id="Side_90" title="[S. 90]"> </a></span>
Kjøbmand Walck oplæste dette Dokument med
høi og gjennemtrængende Stemme. Da Læsningen var
endt, sænkede han Papiret og tilføjede:</p>

<p>»Med denne ærede Forsamling af velfornemme
Kjøbmænd og Borgere som Vidner, har Bjørnstad nu
paa lovlig Viis modtaget Stævning, hvorefter han sig
haver at rette.«</p>

<p>Bjørnstad havde ligbleg, med opreist Pande hørt
Stævningen tilende. »I sammenrottede Partifæller og
Tallerkenslikkere, I som krybe for Jeres Herrers Hundepisk,
svinge den skamløst over jeres egne Landsmænd,
der endnu ikke have lært at bøie Nakken under Aaget!«
raabte han med Tordenrøst og trykkede Hatten fast
paa Hovedet, bøiet frem over Bordet. »See, dette er
jer Samfundsret! Jeg væmmes ved jert hele Mummespil.
I undsige mig? Nu vel, værer saa Alle mod
mig, som jeg er mod Eder Alle. Første Gang jog I
mig fra min Gaard, i Aften jage I mig af min Fædrenestad.
Vogt Jer! Vi sees vel igjen oppe i Skovene &mdash;
eller deroppe, hvor Retfærdigheden boer. Maatte I da
Alle, som jeg, have gjort Jer Pligt mod Fædrelandet!«</p>

<p>Bjørnstad blev et Øieblik overlegen og udfordrende
staaende overfor den sydende og bølgende Menneskemængde,
med oprakt knyttet Haand, medens hans Øine
skøde Lyn under de sammendragne Bryn. Saa vendte
han Forsamlingen Ryggen og skred mod Døren. Sønnen,
som var traadt frem til Bordenden ved Faderens Side,
fremtog Oberst Bryggemanns Skriin af et rødtærnet
Tørklæde og skjød det midt ind paa Bordet.</p>

<p><span class="pagenum"><a name="Side_91" id="Side_91" title="[S. 91]"> </a></span>
»Der har I vort første Krigsbytte, som vi alene
toge fra Svensken!« raabte han; »det reddede Bjørnstads
Søn, mens I laa i jeres lumre Dyner. Farvel
herinde i Stanken; nu gaaer Far og jeg.«</p>

<p>»Er Du den unge Bjørnstad, saa kan Du blive
hos mig,« sagde Colbjørnsen. »Jeg giver Dig Plads i
vort Frikorps.«</p>

<p>»Jeg bliver hos min Far og ikke hos Jer,« raabte
Drengen, medens han baglænds drog sig tilbage mod
Døren. »Troer I, jeg vil traske om og lade mig snøfle
af Jer i jeres trange Gyder, hvor I har forpagtet al
Ret og alt Solskin fra os, mens saadan en tyk Hvalsildsluger
<a class="corr" name="rett_12" id="rett_12" title="var: sam">som</a> ham <a class="corr" name="rett_13" id="rett_13" title="var: dér">dèr</a>« &mdash; han nikkede over mod
Kjøbmændene &mdash; »sidder hernede og snyder sig fra
at betale os vore ærlige Bropenge fra Fossen.«</p>

<p>Ung Halvor stod nu henne hos Faderen i den
aabne Dør, hvorudenfor skimtedes brændende Fakler
i Gaden og mørke Skikkelser, der færdedes frem og
tilbage i det flakkende Skin. Hans lysende Øine saae
udfordrende ud over Forsamlingen, ikke ulig Michel
Angelos David, hvis Haand famler efter Slyngen, mens
han søger Fjenden med sit glødende Vredesblik.</p>

<p>I det Døren lukkede sig efter den gamle og unge
Bjørnstad, lød atter Papegøiens skjærende Skrig gjennem
den ophidsede Brummen, som blev tilbage i »Den forgyldte
Nøgle«s Krostue.</p>

<p>Da Fader og Søn vare komne udenfor og gik
gjennem den smalle Gyde mod Broporten, hvor klaprende
Trin gjenløde i Mørket, hørte de en Stemme<span class="pagenum"><a name="Side_92" id="Side_92" title="[S. 92]"> </a></span>
gjentagende raabe deres Navn, og en Mand kom i Løb
ned efter dem.</p>

<p>»Stop lidt, Morbror Halvor!« lød Skipper Daniels
Stemme.</p>

<p>Drengen standsede, og Skipperen indhentede ham
stønnende.</p>

<p>»Her er et Brev til Bror Jørgen deroppe i Mors
Hytte fra Søster Ulle,« sagde han og drog et stort
Papir frem af Koftelommen. »Jeg lovede forgangen
at bringe ham det i Hænde. Hun har forskaffet Olaug
en god Plads &mdash; det Pigebarn ligger hende svart paa
Sinde. &mdash; Vil Du fly Jørgen det snarest?«</p>

<p>»Det skal blive besørget,« svarede Halvor. »Men
siig mig, hvorfor gav Du os det ikke derinde? Du stod
jo lige ved Siden af mig i Krostuen.«</p>

<p>»Jeg turde begribeligviis ikke tale til Jer derinde i
Gjæsternes Paasyn,« svarede Daniel og spyttede en
Skraa henad Gaden; »jeg kunde jo komme til at vanære
mig selv og mit gode Navn og Rygte, naar de Gavtyve
fik Rede paa, at vi ere saa nær i Familieskab sammen.
Det gjælder at holde sin Skude flot, naar man er i
Braad og Brænding, min Gut!«</p>

<p>Ung Halvor vendte ham Ryggen og indhentede
Faderen ved Broen, der om kort Tid skulde blive
Skueplads for Krigens blodige Rædsler. Han gik hen
ved hans Side og sagde:</p>

<p>»Nu veed jeg, hvad Du er, Far.«</p>

<p>»Hvad mener Du?« spurgte Bjørnstad barsk.</p>

<p><span class="pagenum"><a name="Side_93" id="Side_93" title="[S. 93]"> </a></span>
»Du er af Bjørneslægt!« svarede Halvor med ubeskrivelig
Stolthed. »Veed Du ogsaa, hvem <em>jeg</em> er?«</p>

<p>Bjørnstad standsede og maalte ham med et strengt
Blik.</p>

<p>»Jeg er din Søn!« sagde Drengen og saae ham
ind i Øiet.</p>

<p>Faderen rakte ham Haanden. Sønnen beholdt den
i sin, og de skrede tause videre opad mod Fjeldet.</p>

<p>Oppe i Hjemmets Dør stod en Kvinde, bøiet og
stum og lyttede ud i Natten. Vilde de strenge Herrer dernede
i Staden tage det Sonoffer, som hendes kjække Dreng
havde vundet, og Faderen nu bragte Byens Øvrighed?
Vilde de modtage den Haand, han i Dag rakte dem,
fredsommelig i Hu? Ja, vilde Freden nu endelig komme
efter de lange, bitre Kampens Aar?</p>

<hr class="chapbreak" />
<p><span class="pagenum"><a name="Side_94" id="Side_94" title="[S. 94]"> </a>
<a name="Side_95" id="Side_95" title="[S. 95]"> </a></span></p>




<h2><a name="BRAENDETYVEN" id="BRAENDETYVEN"></a>BRÆNDETYVEN.</h2>


<p><span class="pagenum"><a name="Side_96" id="Side_96" title="[S. 96]"> </a>
<a name="Side_97" id="Side_97" title="[S. 97]"> </a></span>
Nogle Dage efter at denne Begivenhed fandt Sted
i Frederikshald Gjæstgivergaard, den 25de Marts, som
var en Onsdag og Fruedag i Fasten, drog Mads Wærn,
Lieutenant i Colbjørnsens Frikorps, op i Tistedalen,
for at exercere med det nye og uøvede Compagni, samt
tegne flere Frivillige blandt Dalfolket. Colbjørnsen
betalte af egen Kasse hver vaabendygtig Mand tolv
Skilling daglig, naar han var i Tjeneste, og otte Skilling
til Underhold, naar han ikke gjorde Tjeneste, eftersom
Tistedølernes daglige Næring ved Savbrugene var ophævet
i denne besværlige Krigstid. Somme Folk turde
dog ikke i Begyndelsen modtage disse Penge af Frygt
for derved at blive hvervede som regulaire Soldater,
uagtet det var deres Agt at forsvare Konge og Land,
saalænge der »var varmt Blod i dem«. Charakteristisk
for Folkets fædrelandskjærlige, men antimilitaire Sindelag
er følgende Træk:</p>

<p>Fjenden sendte nogle Dage senere Colbjørnsens
Fricorps den Hilsen, at dersom han fik fat paa nogen<span class="pagenum"><a name="Side_98" id="Side_98" title="[S. 98]"> </a></span>
Partigjænger, vilde han flux hænge ham op eller gjøre
ved ham det, som værre var, fordi en Deel af Corpset
under Truel Wigs Anførsel havde skudt atten af hans
Folk og gjort saadan Allarm, at den svenske General
<a class="corr" name="rett_14" id="rett_14" title="var: Asheberg">Aschenberg</a> ved Herrebroen havde maattet lade sine Folk
sidde til Hest den hele Nat. Corpset nægtede alligevel
at efterkomme Fæstningskommandant Bruns Opfordring
at stille for ham og aflægge Krigsed, for saaledes at
faae Ret til at dømmes som Krigsfolk og ikke som
løse Partigjængere. Alle som een svarede, at de vare
frivillige Mænd, der kun paatoge sig Byens Forsvar af
Kjærlighed til Land og Hjem; de havde svoret indbyrdes
aldrig at give sig som Fanger, men gjøre Modstand
til sidste Mand; det var den eneste Ed, de brød sig
om at sværge, altsaa frygtede de ikke at blive tagne
levende til Fange.</p>

<p>Det bragede og drønede oppe i Vinterskoven i de
trange Bjergpas. Var det Fjeldkaststormen, denne
strenge Vintervind, der sammentrænges oppe i Fjeldenes
snævre Dale, hvor den tvinges og knibes sammen, til
den pludselig med Magt brister ud gjennem en Aabning
og i sin fulde Vælde farer ned over Fjordene til Skræk
for Sømanden, der ikke i Tide har mindsket sine Seil?
Hør, hvor den søger at bøie de gamle, rødstrimede
Fyrretræer med deres mørke, bredpandede Kroner,
der endnu med Stammen halvt begravet i Snee syntes
at staae og drømme om Sommerens rosenrøde Solskin,
medens Solgangsvinde blæse i Luur for dem, denne
blide Vind, der hører Norge til, og som har faaet sit<span class="pagenum"><a name="Side_99" id="Side_99" title="[S. 99]"> </a></span>
Navn, fordi den med det opgaaende Dagslys blæser
fra Øst og trofast følger Solen, til den om Aftenen
sender sin Brise fra Vest.</p>

<p>Denne Morgen var det imidlertid tunge og taktfaste
Øxehug, der gjenløde i det snævre Skovpas, mens
nu og da et Brag forkyndte, at en af Skovkæmperne
sank om, opfangedes af Fosterbrødres stærke Arme,
der varlig sænkede den Faldne mod Klippegrunden.</p>

<p>»Det var, min Tro, en Kraftgubbe, den!« raabte
ung Halvor, tørrede Panden med sit Trøieærme og
satte Foden paa den harpixduftende Kæmpestub, om
hvilken lyse Splinter dækkede Sneen i flere Alens
Omkreds.</p>

<p>Den ældre Bjørnstad lagde Øxen til Roden af det
næste Træ.</p>

<p>»Veed Du hvad, Fader?« vedblev Sønnen. »Jeg
læste i Aftes i Norges Kongekrønike om den svenske
Bonde Thorgny, ham med det lange, hvide Skjæg, der
reiste sig paa Thinge og sagde til svenske <a class="corr" name="rett_15" id="rett_15" title="var: Konge">Kong</a> Oluf:
»Den Konge vi nu har, han vil ikke taale, at nogen
Mand, som snakker ei ham efter Munden, mæler et
Ord, og i den Heltegjerning sætter han sin hele Ære.
Norge derimod, hvorefter ingen af de fremfarne svenske
Konger lod sig lyste, det er han grisk efter og volder
dermed til ingen Nytte mangen Mands Fortræd.« Og
saa sagde Thorgny videre til Svenskekongen: »Men see
nu, Kong Oluf, har vi svenske Bønder besluttet, at Du skal
gjøre Fred med Kong Olav den Digre af Norge og give
ham Prindsesse Ingegerd tilægte.<span class="corr" title="tilføjet: «">«</span> Og saa gav Prindsessen<span class="pagenum"><a name="Side_100" id="Side_100" title="[S. 100]"> </a></span>
norske Kongen en Pelskaabe, rigt baldyret med Guld,
og sit eget Hjerte, &mdash; saadan skal det være, vort eget
norske Kongepar, &mdash; sippedeja!«</p>

<p>»Det var vel sagt,« sagde Bjørnstad og hvilede
mod Øxen. »Det er en god Læsning. Bliv ved, til
den Bog er slut, og læs den saa om igjen. Skal
vort Land blive, hvad det fik Evne til, stateligere end
noget andet viden om, da maa vort eget Herskerhuus
være stateligere end noget andet heromkring, lad os
saa selv om Resten, da gro vi Nordmænd iveiret, saa
der skal undres og spørges Nyt over Landene.«</p>

<p>»Nei,« raabte Halvor, »vi vælge den stærkeste
Mand i vort Land, og det er Du, Fader.«</p>

<p>»Snak,« sagde Bjørnstad, »det er der ingen Samlingskraft
i, og uden den kan ingenting bestaa. Stridene
ville strides. Kampene maa kæmpes, men vor Konge,
der bærer vort Folks egen Krone, rager høit derover.
Derfor vælge vi vor Hersker af det stouteste Kongehuus
i Norden. Lad ham kun være svensk Kongesøn,
der ruller jo Helteblod i det Folks Aarer, &mdash; lad vor
Dronning kun være dansk Kongedatter, der flyder jo
reent og fromt Blod i de Kvinders Hjerter, Blomsten
af begge Huse, de bleve snart norske i Sind og i Tanke,
dem kaare vi og bære op til vort Folks egen Trone,
saa først bliver Norge vort Norge, først saa svulmer
Tryghedsfølelsen frem, først da kan en Nordmand trøstig
gaa frem til Tronen, først da bøie Knæ og lægge sin Sag og
sig selv i sin Konges Haand og sige: »Konge, jeg er din
Søn, jeg har feilet, og de andre har feilet, døm os nu<span class="pagenum"><a name="Side_101" id="Side_101" title="[S. 101]"> </a></span>
imellem efter vor egen Lov, og den Dom skal være
hellig.«<span class="corr" title="tilføjet: «">«</span></p>

<p>Bjørnstad havde ladet Øxen falde, han strakte
Hænderne ud for sig og saae vidt omkring, som om
han talte til et heelt Folk.</p>

<p>»Den Kongstanke er den eneste, som der er noget
ved,« raabte Halvor og svang Øxen. &mdash; »Hvad sidder
Morbror Svendsen dèr og tænker paa, mens vi Andre
arbeide?«</p>

<p>Bjørnstads Svoger, Klokker Ole Svendsen Bakke,
sad paa en Stub med Bøssen over Skulderen og saae
til. Han var iført Faareskindskofte med to Pistoler
fastgjordte i Læderbæltet; paa Hovedet bar han en
Pelshue, under hvilken et tæt, mørkt Haar strittede
frem. Han var middelhøi og undersætsig; hans milde,
blaa Øine lyste frem under en tænksom Pande.</p>

<p>»De Tanker kommer mig i denne Tid ofte i Sinde,«
svarede Klokkeren fra Id, »at ogsaa jeg, skjøndt jeg er
Kirkens Mand, maa gjøre noget til Landets Nytte. Jeg
gik derfor i Gaar ned til Peder Colbjørnsen.«</p>

<p>»Jog han ogsaa Dig bort?« ytrede Bjørnstad haanlig.
»Norge har jo Sønner nok til at værge sig, mener
han.«</p>

<p>»Han gav mig Ærinde til de Svenske for at ansee
deres Leilighed, al den Stund Byfolket ikke veed Besked
om, hvor Fjenden egentlig befinder sig.«</p>

<p>»Det veed jeg!« raabte Halvor ivrig og kastede
Øxen. »Jeg kan føre Morbror midt ind i Kong Carls
Kvarteer, uden at en Hund skal gjøe ad os. &mdash; Aa,<span class="pagenum"><a name="Side_102" id="Side_102" title="[S. 102]"> </a></span>
tag mig med, kjære Morbror, saa skal jeg tjene Jer
tro og villig alle mine Levedage!«</p>

<p>»Tag kun Drengen med Dig, Klokker,« henkastede
Bjørnstad. »Som Du vel har hørt, kommer jeg ikke
selv til at deeltage i dette Felttog; men det giver Minder,
som enhver ung Nordmand har godt af at eie.«</p>

<p>»Du er en mærkelig Mand, Bjørnstad,« sagde
Klokkeren; »Du ofrer heller dit Liv og dines Velfærd
i denne frugtesløse Kamp mod Landets Øvrighed, den,
Du kalder vor Voldsherre, end giver en Tomme efter,
og saa banker dit Hjerte dog saa varmt for alt godt
og stort.«</p>

<p>»Du mener maaskee, at jeg skulde gjøre Bod som
en gammel Kjærling og sidde udenfor Kirkedøren og
male Haandkværn eller lade mig forvise til en eller
anden Landsby oppe nordenfjelds?« spurgte Bjørnstad
spottende.</p>

<p>»Den Plads, jeg bød Dig i Gaar som Opsynsmand
ved Hollen Malmgruber i Telemarken, kan ikke kaldes
Landsforviisning. Tro mig, Du <em>maa</em> herfra, Bjørnstad;
Du staaer som den Forlisende paa Vraget og seer den
nære Strand, men vil ikke redde Dig over ved et
Spring.«</p>

<p>»Det Spring skiller mig ved mig selv, derfor springer
jeg ikke,« svarede Bjørnstad. »Skuden, jeg styrer, er
min egen. Heroppe paa Fjeldet er norsk Frihed, og
den skylder jeg alene mig selv. Her er mit Land.«</p>

<p>»Dit Land &mdash;,« gjentog Klokkeren tøvende med et
sørgmodigt Smil. »Men hvor ere dine Landsmænd?«</p>

<p><span class="pagenum"><a name="Side_103" id="Side_103" title="[S. 103]"> </a></span>
»Ja, hvor er Landets andre Sønner? De er dernede
i de trange Gyder; de krybe og svandse for
fremmede Embedsmænd. <em>Jeg</em> er en Søn, der ikke har
svigtet mit Land, og først gjennem saadanne Sønner
faaer et Land Aande og Stenen Røst. Heroppe er nu
min Kirke, her er jeg bleven eet med vor store, mægtige
Natur, her er Fossen, som aldrig tørrer ud, her er <em>jeg</em>!«
Bjørnstad greb i sit Bryst og blottede det, bredt og
haarrigt. Vinden legede med hans graasprængte Haar,
hans skjæggede Læber blottede to Rækker stærke Tænder;
den hele Mand syntes et Udtryk for det, han sagde:
en Jætte, sprungen ud af Fjeldet, Fossemanden, dukket
frem af Fossen, Bjergaanden fra de Skakter, hvor
Malmen hugges.</p>

<p>»Det staaer sørgeligt til for Dig, Bjørnstad,«
sagde Klokkeren og rystede paa Hovedet. »Du alene
paa denne Side Fossen, hjertebred, kneisende &mdash; javel.
De staae blot Alle derovre. I drage begge i den samme
Lænke; slipper Du ikke Taget, styrter Du i Fossen,
gaaer til Bunds og Mari med Dig.«</p>

<p>»Faaer at være,« svarede Bjørnstad mørk. »Forstaaer
Du, Svoger Klokker: den Kvinde hører mig til, hun
følger mig, til Døden, om jeg byder. Den Tanke gjør
mig stærk; hun svigter ikke, derfor staaer jeg saa støt
her paa Fjeldet.«</p>

<p>»Mari har forandret sig meget i den sidste Tid,«
bemærkede Klokkeren sørgmodigt. »Maatte hendes
Kræfter række til i din Strid! &mdash; Den er en Steen, Du
sigter mod Andre, den rammer hende og Dig selv.<span class="pagenum"><a name="Side_104" id="Side_104" title="[S. 104]"> </a></span>
Hvis nu Byfolket dernede gjør Alvor af Truselen og
fælder Dig som fredløs Mand, hvad saa?«</p>

<p>»Hvad saa?« svarede Bjørnstad haanligt; »saa
blev <em>de</em> mig værst, som jeg vilde bedst, &mdash; saa er der
en Nordmand mindre.«</p>

<p>»Og to Martyrer mere,« sagde Klokkeren og reiste
sig. »Med Guds Hjælp skal det ikke komme saa vidt;
Mari og jeg ville redde Dig med eller mod din Villie.«</p>

<p>»Mari?« spurgte Bjørnstad og studsede. »Tag Dig
i Agt, Klokker! Lokker Du hende over, svigter hun,
saa vogt Jer Alle!«</p>

<p>Ved en Omdreining af Veien, som bugtede sig
ind mellem Klipperne og dannede et naturligt befæstet
Pas mod Øst, kom pludselig en broget Skare Mænd
til Syne; nogle bare Vaabenfrakker, andre trekantede
Hatte og brede Læderbælter med Pistolhylstre; atter
andre vare iførte gammeldags Rustningsstykker; men
Alle havde de Bøsser over Skulderen. Anføreren, som
bar Officeersuniform, traadte frem foran de andre og
nærmede sig forsigtig til Brændehuggerne.</p>

<p>»God Dag og Gud hjælp! Har I seet noget til
Svensken i Dag?« spurgte han og saae paa de fældede
Træer.</p>

<p>»Javist, Svensken er allevegne,« svarede Halvor og
skrævede udfordrende ud med Benene. »Det maa jeg
sige ham paa, at han seer stateligere ud som Soldat
end I brogede Bykarle. &mdash; Sikke Handsker Svensken har
med Kraver af gult Læder og med Gedeskinds Hænder,
og sikken rød Halskrave paa de blaa Klædesfrakker<span class="pagenum"><a name="Side_105" id="Side_105" title="[S. 105]"> </a></span>
med Messingknapper baade paa Bryst og Ærmer, ikke
at tale om deres Skydevaaben og Dyrendaler i Skindskede.
Og sikken han dèr seer ud!« &mdash; Halvor pegede
paa en svær Borger med et skægget, rødt Ansigt og
klædt i en langskjødet Bluse. &mdash; »Han har jo en Fork
paa Nakken og sin Oldefars Brystpantser paa. Vi maa
jo skamme os, naar I nu om lidt møder Svensken
heromme ved Broen.«</p>

<p>»Staaer han saa nær herved?« spurgte en velnæret
Borger med usikker Stemme.</p>

<p>»Han halshuggede for en Time siden tre Tistedøler
og en Kalv og lod deres Blod Løbe ud i Fossen,«
svarede Halvor fripostig. »De bad gudsjammerlig for
deres Liv. Det var et grufuldt Syn; Fossen saae ud
som det røde Skum længe efter.«</p>

<p>Lieutenant Wærn pegede paa de fældede Stammer.</p>

<p>»Hvad er det for Hærværk I bedriver her i Frederikshalds
Skove?« spurgte han barsk, henvendt til
Bjørnstad. »Mens vi Andre ere ude at værge Landet,
har I Tanke for at bjerge Tømmer.«</p>

<p>»Om kort Tid er den ganske Egn her svensk, nu
er den dansk,« sagde Bjørnstad haanlig og hvilte paa
Øxen; »hvem vil saa tage en norsk Mand ilde op, om
han bjerger det Par norske Træer i Tide til fælles
Bedste.«</p>

<p>»Brændetyveri er det, han har for,« sagde Kjøbmand
Truelsen heftig. »Men af ham kan man ikke
vente bedre Sindelag.«</p>

<p>Bjørnstad maalte den Talende med et spottende<span class="pagenum"><a name="Side_106" id="Side_106" title="[S. 106]"> </a></span>
Blik og gav sig i Færd med et nyt Træ uden mere at
ændse Byens Folk.</p>

<p>»Brændetyveri?« raabte Halvor. »I Diskespringere,
der snyder hinanden en Søsling fra, om I seer jert Snit
dertil!«</p>

<p>»Pas dit Arbeide, Dreng,« sagde Bjørnstad.</p>

<p>Halvor adlød, spyttede i Hænderne og lod sine
Øxehug regne over Træstammen, saa Splinterne føg
viden om. Da Fricorpset var kommet et Stykke henad
Veien, slog han en høi Latter op.</p>

<p>»Aa Fatter, hold paa mig &mdash; see, nu trasker de
Krambodkarle mod Kong Karl, &mdash; og see, hvor de
holde paa deres Dyrendaler, som om de skulde til at
snyde paa Maalet med deres Alenstok &mdash;! &mdash; Jeg
holder det ikke ud, jeg holder det, Herren evig, ikke
ud &mdash; for jeg vil saa gjerne med dem i Krigen!«</p>

<p>Han sukkede og saae længe efter Colbjørnsens
Folk, lyttede ogsaa efter deres hendøende Skridt i
Naaleskoven.</p>

<p>Nogle Timer senere, da Mørket faldt, hørtes en
heftig Geværild i den Retning, hvor Mændene vare
forsvundne. Lyden drog sig nærmere ned mod Passet;
kort efter saaes de samme Folk, der om Formiddagen
droge mod Svensken, skyndsomt springe fra Træ til
Træ, idet de søgte Dækning for at affyre Bøsserne og
ile videre. En Trop af Kong Carls Ryttere kom til
Syne i Huulveien; deres Karabiner lyste i <a class="corr" name="rett_16" id="rett_16" title="var: Maaneskinnnet">Maaneskinnet</a>,
der sitrende gled ned mellem Træernes Stammer.
Pludselig gjorde den fjendtlige Trop Holdt. Midt i det<span class="pagenum"><a name="Side_107" id="Side_107" title="[S. 107]"> </a></span>
snævre Pas skimtedes i Tusmørket en mørk Masse.
Øverst paa denne stod Klokkerens og Bjørnstads brede
Skikkelser med Bøssen i Haanden. &mdash; Det var en saakaldet
Hærbraade, en Forskandsning, bestaaende af
fældede Træstammer, hvis afhugne, tilspidsede Grene
bleve lagte mod Fjenden og saaledes frembød en
Hindring, vanskelig at overvinde, naar de norske, sikre
Skytter laa paa Vagt bag Stammerne og sendte de
Fremtrængende en dræbende Ild i Møde.</p>

<p>Bjørnstad og hans Folk havde reist denne Forhugning
i Passet, hvor Veien var smallest, og hvor
Fjenden paa Grund af Klippevæggen og den høie Snee
langs Siderne blot kunde ride to Mand ved hinandens
Side. Det var til denne Forhugning, at Bjørnstad og
hans Folk om Morgenen fældede Træer, vel vidende,
at Svensken tidligere eller senere maatte frem gjennem
Passet.</p>

<p>Da Haldenserne naaede herned og tvivlraadige
standsede udenfor Forhugningen, hørtes Bjørnstads
dybe Røst:</p>

<p>»Hurtig &mdash; ind tilhøire, dèr er Gjennemgangen.
Lad saa Bøsserne; men I fyrer blot een ad Gangen.
Naar I hører mig skyde, saa tager Hvermand sin.«</p>

<p>Da Byfolkene vare komne om bag Forhugningen,
stængede Bjørnstad og hans Karle efter dem med Træstammer.
I det samme bevægede den fjendtlige Trop
sig frem gjennem Huulveien. Maanelyset strømmede
ned over Anførerens sølvtressede Hat. Hesten steilede.
I det samme faldt Svendsen Bakkes Skud, den svenske<span class="pagenum"><a name="Side_108" id="Side_108" title="[S. 108]"> </a></span>
Officeer tabte sin Sabel og gled ned af Hesten. Da Colbjørnsens
uøvede Folk saae Fjenderne samle sig til Angreb,
glemte de imidlertid Bjørnstads Formaning og fyrede
alle paa een Gang med den Virkning, at de to forreste
af Fjendens Flok segnede af Hestene. De Andre droge
sig tilbage bag et Klippeforspring og raadsloge.</p>

<p>»Lad Bøsserne paany,« lød Bjørnstads Røst gjennem
Stilheden.</p>

<p>I Stedet for at adlyde denne Befaling forlode de
uvante, norske Krigsfolk skyndsomst Forhugningen,
for at benytte det Forspring, som Fjendens Tøven gav
dem, til at sprede sig mellem Fjeldene og ad Omveie
at naae hjem til Staden.</p>

<p>»Vil I see, I blive!« raabte Halvor rasende og
søgte at stille sig i Veien for de Flygtende, mens han
pegede op mod Faderen, der stod øverst paa Forhugningen
synlig for Alle i Maanelyset. »See, deroppe
staaer han, som I skjældte for Brændetyv, og værger
Jer Alle, mens I smøre Haser &mdash; Der har vi Svensken!«</p>

<p>Dette Udraab spredte Partigjængerne som Avner
for Vinden. Klokkeren, Bjørnstad, Lieutenant Wærn
og Halvor stode alene tilbage i Skandsen, medens
Fjenden rykkede frem paany.</p>

<p>»Giv Agt, Manne &mdash; de bageste Geleder holde
sig færdige!« kommanderede Lieutenanten med høi
Røst.</p>

<p>De forreste Ryttere reve Tømmerne til sig og
vendte om, skuffede af denne List.</p>

<p><span class="pagenum"><a name="Side_109" id="Side_109" title="[S. 109]"> </a></span>
»Tilbage, Gossar &mdash; Skoven er fuld af Jyder!«
raabte den svenske Anfører.</p>

<p>Rytterne gave sig blot Tid til at tage deres Døde
op paa Hestene og satte af Sted tilbage gjennem Huulveien.
Skoven laa atter stille og forladt i det blege
Maanelys.</p>

<hr class="chapbreak" />
<p><span class="pagenum"><a name="Side_110" id="Side_110" title="[S. 110]"> </a>
<a name="Side_111" id="Side_111" title="[S. 111]"> </a></span></p>




<h2><a name="HJEMMETS_FUGL" id="HJEMMETS_FUGL"></a>HJEMMETS FUGL.</h2>


<p><span class="pagenum"><a name="Side_112" id="Side_112" title="[S. 112]"> </a>
<a name="Side_113" id="Side_113" title="[S. 113]"> </a></span>
Moder Ulles Hytte laa tilsyneladende uforandret
siden denne Fortællings Begyndelse. Olaug gik Aftenen
efter at det foregaaende Optrin fandt Sted i Skoven,
frem og tilbage i den lave Stue, hvor Uroen bestandig
svingede paa sin Krog under Bjælkeloftet. Den unge
Pige standsede af og til og lyttede ved Døren, eller
aandede en klar Plet paa de hvide, frosne Blomsterruder,
for at see ud i Mørket, med Strikketøiet i Hænderne,
medens hun bestandig gik fra og til Gryden, der kogte
over Ildstedet. Stormen foer med lange og klagende
Hyl ned gjennem Fjeldkløften, Fossens eensformige
Buldren lød op fra Dybet. Tranlampens Flamme viftede
hid og did ved de hyppige Vindpust, som trængte ned
i Stuen gjennem den aabne Skorsteen.</p>

<p>Henne paa Stoleryggen ved Bordet sad en aarvaagen
Høne og plirede med et søvnigt Øie, medens
den agtpaagivende fulgte Olaugs Bevægelser. Pludselig
brusede den op i Fjerene og saae mod Døren. Den<span class="pagenum"><a name="Side_114" id="Side_114" title="[S. 114]"> </a></span>
blev revet op, Jørgen sprang ind og stængte omhyggeligt
efter sig.</p>

<p>»Fjenden er efter mig,« sagde han og hængte sin
Bøsse op bag Skorstenen. »De vrimle i Skoven herudenfor
i Nat. Klokker Bakke og jeg laa i Baghold
oppe i Fjeldet og skjød en Officeer væk for dem. Vi
spørge vel snart Nyt derude fra.«</p>

<p>»Skjul Dig!« raabte Olaug og flyttede en Bænk
hen under Loftslugen.</p>

<p>Jørgen svang sig op derigjennem. Olaug stillede
Bænken tilbage og speidede uroligt lyttende mod Døren.
Lidt efter gik den atter op, og en svensk Vagtmester,
fulgt af tre Soldater, traadte ind i Stuen.</p>

<p>Vagtmesteren saae sig om. Olaug stod ved Bordenden
og strikkede paa Uldstrømpen; hendes rolige
Mine røbede hverken Frygt eller Uro.</p>

<p>»Hvor har Du skjult ham?« spurgte Underofficeren
barsk. »Det nytter ikke, Du nægter: Fyren sprang
over Kløften og forsvandt her.«</p>

<p>Olaug betragtede ham forundret.</p>

<p>»Her var Ingen siden i Morges,« svarede hun.
»Søg selv; Leiligheden er ikke stor; her findes intet
Skjul uden Loftet dèr. Stigen ligger udenfor Huset.«</p>

<p>Vagtmesteren saae sig om. Det lave Rum frembød
intet Skjulested. Han jog Kaarden gjennem Sengens
Dyner, medens hans Folk hentede Stigen og satte den
til Loftslugen. Vagtmesteren steg halvt op og holdt
Tranlampen i Veiret, medens han speidende undersøgte
det tomme Rum. Jørgens Hoved forsvandt i det samme<span class="pagenum"><a name="Side_115" id="Side_115" title="[S. 115]"> </a></span>
i Skyggen af Hanebjælken, langs hvilken han laa udstrakt.</p>

<p>Da Vagtmesteren havde overbeviist sig om, at der
Ingen var skjult paa det Loft, steg han gravitetisk ned
og nærmede sig Olaug.</p>

<p>»Du er, ta'e mig tusan, det vakreste Fruentimmer,
jeg har seet, siden vi kom ind i dette forbandede
Vinterlandskab. Giv os et Kys; det driver Frost og
Kolden saa rart ud af Kroppen.«</p>

<p>Olaug blev staaende rank, der hun stod, og betragtede
den svenske Vagtmester uforfærdet.</p>

<p>»Jer Commandant vil i Morgen sige Jer ringe
Tak, fordi I lader Bjørnstad springe til Fjelds, mens I
gantes med et værgeløst Fruentimmer.«</p>

<p>»Bjørnstad!« raabte Vagtmesteren, »den Helvedeshund,
som igaar Eftermiddags skjød fire af vore Folk
heromme i Skoven fra Forhugningen?«</p>

<p>»Det var ham, som nys sprang her forbi Stuen
og nu er høit til Fjelds, al den Stund han har erfaret,
at jer General har sat en Priis for den, som bringer
ham død eller levende.«</p>

<p>»Død og Sakrament, Galgen er ham vis, den
Poltron!« raabte Vagtmesteren og skred mod Døren.
»Men vi sees igjen, skjøn Jomfru, saa skal vi erfare,
hvad der holder bedst ud: Kvindeknibskhed eller svensk
Mandemod.«</p>

<p>Han sendte Olaug et Slængkys med fem Fingre,
som han borede ind mellem sine skjægløse Læber, og
bukkede sig ud gjennem den lave Dør.</p>

<p><span class="pagenum"><a name="Side_116" id="Side_116" title="[S. 116]"> </a></span>
Maanelyset faldt hen over Veien, Rimen gnistrede
inde i Sneens blaalige Slagskygger, Soldaternes Skridt
tabte sig knirkende i det Fjerne.</p>

<p>Jørgen steg ned fra Stænget. Olaug satte taus
en Skaal dampende Suppe frem for ham og tog en
Hornskee fra Bordskuffen. Derefter gav hun sig til at
skaffe andetsteds i Stuen.</p>

<p>Medens Jørgen spiste, skottede han jævnlig efter
Olaugs ranke Skikkelse.</p>

<p>»Var Du altid saa faamælt, da stakkels Mormor
levede?« spurgte han.</p>

<p>»Mormor!« gjentog Olaug med en Stemme, der
rummede en Verden af Inderlighed. »Med Mormor
var det en heel anden Sag; hun trængte til mig.«</p>

<p>»Hvad gjør <em>jeg</em> da?« foer Jørgen op.</p>

<p>»Vi to!« sagde Olaug og knugede Hænderne om
Strømpen. »Du er nu Herre i Huset og jeg &mdash; Skjændselsbarnet,
som Du tog op! Det husker jeg aarle og
silde; det glemmes aldrig.«</p>

<p>Hun saae op; da hun mødte hans alvorlige Blik,
sænkede hun igjen hurtigt Øinene og lod sin Haand
glide gjennem Hønens Fjer.</p>

<p>»Du holder meget af Guru dèr?« sagde han lidt
efter.</p>

<p>»Ja, jeg solgte den ikke for mange hundrede Daler,«
svarede Olaug med inderlig Overbeviisning og holdt
Hønens Hoved op til sin brændende Kind. »Lille
Guru, hvad skulde jeg gjøre uden Dig?«</p>

<p><span class="pagenum"><a name="Side_117" id="Side_117" title="[S. 117]"> </a></span>
Jørgen saae grublende frem for sig og nikkede
gjentaget.</p>

<p>»Ja, det er ogsaa sandt,« sagde han. »Det duer
ikke at leve, dersom En ikke har Nogen at leve for.«</p>

<p>»Naar jeg kommer hjem, og Guru har været lukket
inde, saa flyver hun mig i Møde og kagler og støier
af Glæde. Det er saa velsignet, naar Nogen længes
efter En.«</p>

<p>»Ja, det er ogsaa sandt,« gjentog Jørgen.</p>

<p>»Og veed Du, hvad hun gjorde i Gaar Aftes, da
jeg kom hjem og havde været borte hele Dagen?«</p>

<p>»Nei da? &mdash; Et Æg?« spurgte Jørgen med stor
Interesse.</p>

<p>»Guru pleier altid at tage et Korn eller et Halmstraa
og lægge ned foran mig; det betyder, at hun vil
glæde mig. Men i Gaar var der ikke noget Korn, saa
rev hun en Fjer af sit eget Bryst og bragte mig den
i Næbet. &mdash; Kan Du saa forstaae, at jeg holder af
Guru?«</p>

<p>Olaug skjulte Ansigtet i Hønens brusende Fjer og
satte den derefter varsomt op paa en Pind i Nærheden
af hendes Sengested.</p>

<p>»Det er jo ogsaa den, de kalde Hjemmets Fugl,«
sagde Jørgen og saae tankefuldt paa Olaug.</p>

<p>Lidt efter stak Guru Hovedet under Vingen og sov.</p>

<p>»Siig mig, &mdash;« spurgte Jørgen pludselig; han sad
og snittede i et Træstykke, som han dannede til et
kunstfærdigt udskaaret Naalehuus; »hvor kan det være,<span class="pagenum"><a name="Side_118" id="Side_118" title="[S. 118]"> </a></span>
at Du endnu ikke har bedet om Penge til vor Huusholdning?«</p>

<p>Olaug blev blussende rød.</p>

<p>»Jeg bad heller ikke Mormor, som er i Himlen,
om Penge,« svarede hun, »saadant noget stelte jeg selv
om.«</p>

<p>»Hvad vil det sige?« spurgte Jørgen; »hvor tager
Du Penge fra til vor daglige Føde og Forpleining?«</p>

<p>»Mormor lærte mig, at vi ikke behøvede meget;
hun gav mig Formaning om, hvad jeg havde at gjøre,
og den følger jeg nu. &mdash; Seer Du,« vedblev hun ivrigt
med et freidigt Smil og et Kast med Hovedet, der
røbede den stærke Ungdoms Higen efter at tage Kampen
op med Tilværelsen. »Brændsel giver Skoven mere,
end vi behøve; i Sommer samlede jeg rigeligt Vinterforraad,
som nu staaer i Stak her bagom Huset, og
da Mormor kun tænkte aarle og silde paa at sulte sig
selv for at spare Penge sammen til Jer Børn, saa fik
jeg af Moster Bjørnstad Lov at bage Fladbrød med
hendes Jern og lægge det op i deres Stolpebod derovre;
det holder frisk i mange Aar. Og saa slagtede
vi Gusle.«</p>

<p>»Hvem var Gusle?« spurgte Jørgen og prøvede
Skruegangen paa Naalehuuslaaget.</p>

<p>»Gusle var vort Lam, saa tamt, at det altid gik
med sin vaade Snude i min Haand; saa i Høst maatte
Halvor slagte det til Nedsaltning. Geden giver Mælk,
og Guru lægger Æg; det er Alt, hvad vi behøve. Og
saa gaaer jeg Ole Svendsen Bakkes tilhaande i Stegerset,<span class="pagenum"><a name="Side_119" id="Side_119" title="[S. 119]"> </a></span>
dèr falder ogsaa noget af &mdash; saa jeg behøver ingen
Penge at tage af Dig.«</p>

<p>»Troer Du, at en ærlig Mand vil lade sig brødføde
af en Pige?« spurgte Jørgen.</p>

<p>»Det er jo Mormor, som i sin Grav er lykkelig
over at huse sin kjæreste Søn,« hviskede Olaug. »Husk,
vi skylde hende endnu mere, end vi kunne gjengjælde.«</p>

<p>Jørgen tav og snittede ivrig videre. Her fandtes
intet Stueuhr, hvis eensformige Dikken afbrød Stilheden.
Olaug læste alligevel Timer og Minuter af Dagslyset
med et Naturbarns sikre Færdighed. Nattens Timer
hørte Hvilen og Søvnen til; den lille, stundesløse
Minutviser udstykkede ikke heroppe Tiden i de mange
Brøkdele, hvoraf hver enkelt i Civilisationens Brug kan
sønderlemme Livet.</p>

<p>Lidt efter skjød Jørgen sit <a class="corr" name="rett_17" id="rett_17" title="var: Arbejde">Arbeide</a> fra sig og
stirrede med et Suk op mod den svingende Uro under
Loftet. Hans milde og fredsommelige Ansigt havde et
sørgmodigt Præg. Han hentede Violinen, der hang
paa Væggen ved Siden af Skorstenen og stemte Strengene.</p>

<p>Olaug saae efter ham med et forskræmt Blik.</p>

<p>»Aa nei, ikke i Aften!« bad hun og strøg sit krusede
Haar tilbage fra Panden.</p>

<p>»Er det Svensken, Du er bange for?« spurgte han.
»Fjenden er nu langt over Fjeldet.«</p>

<p>»Det er ikke Svensken, jeg frygter,« svarede hun
og lagde sin Haand over Violinen. »Du gjør Synd i
at spille, som Du gjør, Jørgen; Du maner Aander med<span class="pagenum"><a name="Side_120" id="Side_120" title="[S. 120]"> </a></span>
dit Spil. Den Døde skal have Fred i Graven; hun fik
ikke meget af den, mens hun levede.«</p>

<p>»Hvad mener Du, Olaug?« spurgte Jørgen heftigt.</p>

<p>»Jeg saae i Nat Mormor herinde, lyslevende, som
jeg seer Dig, derhenne ved Væggen. Maanen skinnede
som i Aften gjennem Glarruden; jeg laa og saae paa
din Fidel. Pludselig gled noget hvidt frem fra Maanelyset
hen mellem mig og Væggen; lidt efter saae jeg
grant, det var hende, mens hun bøiede sig over din
Buestreng og kyssede den, nøiagtig som hun gjorde
den Dag, Du sidst besøgte hende i Fjor. Da holdt
hun din Bue til sine Læber, hviskede længe og velsignede
den. Det var, som om hun aandede sin store
Kjærlighed ind i din Fidel. Og saa da Du siden bød
os Farvel &mdash; &mdash;«</p>

<p>»Saa bad hun mig spille vor Vuggevise,« sagde
Jørgen, »og det gjorde jeg.«</p>

<p>»Til Du blev borte bag Fjeldet, og Mormor stod
og strakte Armene ud efter Dig, til Musiken ogsaa blev
borte &mdash; Men nu skal hun have Fred, Jørgen; hun
trængte saa haardelig dertil.«</p>

<p>»Hun trængte mere til vor Kjærlighed,« mumlede
Jørgen og hængte Violinen tilbage paa dens Plads.</p>

<p>I det samme lød tre Slag mod Stuedøren. Jørgen
aabnede den øverste Lem; Halvors lokkede Hoved kom
til Syne i Aabningen. Hans Blik fløi mistænksomt fra
Jørgen til Olaug, idet han traadte ind.</p>

<p>»God Kvæld herinde,« sagde han. »Jeg bringer
godt Nyt til Olaug fra Staden.«</p>

<p><span class="pagenum"><a name="Side_121" id="Side_121" title="[S. 121]"> </a></span>
»Til Olaug?« spurgte Jørgen og rynkede sine
Bryn.</p>

<p>»Ja, for Dig er det vist ikke godt Nyt,« svarede
Halvor og maalte ham fjendtlig, »al den Stund jeg
bringer Brev og Budskab fra Faster Ulle, at hun har
fundet et godt og kristeligt Hjem for Olaug i Frederikshald.
&mdash; Her er det.«</p>

<p>Han fremtog et Papir, som han rakte den unge
Pige.</p>

<p>»Læs det høit,« sagde Jørgen.</p>

<p>Olaug bøiede sig mod Tranlampen og læste:</p>

<div class="blockquot">
<p>»Velfornemme Jomfru Ulle Halvorsen.</p>

<p>Herved bifalder og konfirmerer jeg Jomfruens ædle
Hensigt at forskaffe bemeldte Ungpige et kristeligt
Hjem, hvor Dyden sidder til Høibords. Jeg vil ydermere
bevise min Beredvillighed at tjene Guds Villie
ved at tage Pigen udi mit Huus, vel vidende om
hendes Samlevnet med den omvandrende Fidelspiller,
samt hendes Ulydighed og Opsætsighed, for Guds
Vrede og Fortørnelse at forekomme over hende, om
derved hendes Salighed kunde erlanges.«</p>
</div>

<p>Olaug lod Brevet synke. Jørgen reiste sig heftigt.</p>

<p>»Er det Olaug, som her tales om?« spurgte han
barsk, henvendt til Halvor.</p>

<p>»Er Du sat til at være hendes Værge?« spurgte
Halvor med lynende Øine. »Hun hørte os til her paa
Fjeldet, længe før Du kom. Brevet dèr er heller ikke
bestemt for Olaug, men til Morbror Svendsen, for at
han kunde tage Bestemmelse i Sagen; jeg stjal det<span class="pagenum"><a name="Side_122" id="Side_122" title="[S. 122]"> </a></span>
ærligt og redeligt, for at Olaug kan vide, hvad hun
gaaer ind til. Kun hun selv skal bestemme her.«</p>

<p>»Har Klokker Svendsen Bakke læst Skrivelsen?«
spurgte Olaug.</p>

<p>»Ja. Og han finder, at Du bør reise til Frederikshald,
al den Stund her ikke er Sted for en Pige
at færdes mellem Krigsfolk.«</p>

<p>»Olaug er jo i sit gamle Hjem,« indvendte Jørgen.
»Jeg er snart en ældre Mand og har ingen Kvinde til
at sysle om mit Huus jeg skal nok værge for hende.«</p>

<p>»Jeg troer, Halvor har Ret,« udbrød Olaug med
nedslagne Øine, medens hendes Bryst bevægedes som
i indre Kamp. »Jeg bør ikke blive længer hjemme. &mdash;
Lad mig høre Slut paa det Brev.«</p>

<p>Jørgen glattede Papiret ud og stavede sig igjennem
Indholdet.</p>

<p>»Jeg skal anvende al min Flid paa at omvende
Pigen til Tugt og Herrens Formaning. Hun stiger
op i aarle Morgen, al den Stund Djævelen kryber
om i de varme Dyner efter ungt Kvindfolk, og har
hun da at malke tyve Køer inden sex Morgen; saa
skaffer hun Davre til Folkene, inden Klokken er
slagen otte; saa steller hun om Husets Reengjøring
og Madlavning og Opvaskning til Klokken to; saa
følger Køernes Malkning, og vi gaa i Herrens Huus
til Aftensang; saa sye og spinde vi til gudelige Sange,
og jeg agter nøie, at hun ikke sidder og blavrer og
kommer i Familiaritet med Husets Mandfolk. Jeg
vil intet arrestere mig ved at referere mig selv til<span class="pagenum"><a name="Side_123" id="Side_123" title="[S. 123]"> </a></span>
Roes, at vor sidste Ungpige for Herrens Aasyn fik
Riis paa hendes bare Krop til Advarsel og Exempel,
fordi hun var gestændig at have glanet ud ad Vindverne
efter Mester Harpyts kjønne Svend, naar han
i Stadsdragten gik til Laugs. Bemeldte Pige døde
af Svindsot i dette Foraar udi Herrens Naade med
en Salmebog under Hagen og fire Halmstraa overkors,
for ikke at gaae igjen til Alles Fortrydelse,
hvorved jeg skiltes fra en stor Hjertesorg.</p>

<p class="r2"><span class="r4">Jeg forbliver efter min kristelige Pligt</span><br />
<span class="r8">velbyrdige Jomfrues</span><br />
<span class="r2">beredvilligste Tjenerinde</span><br />
<span class="r4">Anea Boyer</span><br />
<span class="r2">bosiddende Bagerenke</span><br />
<span class="r8">i</span><br />
<span class="">Frederikshald.«</span></p>

<p>»Det var jo en rar Besked!« ytrede Jørgen efter
endt Læsning.</p>

<p>»Det kommer ikke Dig ved,« sagde Halvor skarpt.
»Er Pladsen streng, kan hun vel finde en blidere siden
hen. &mdash; Hvad mener Olaug?«</p>

<p>»Jeg mener, Halvor har Ret,« sagde hun og mødte
rolig Jørgens forskende Blik.</p>

<p>»Tænker Du slet ikke paa Guru dèr &mdash; og paa
mig? Hvad skal der blive af os, naar Du er borte?«
spurgte han med lav Røst.</p>

<p>Olaug var meget bleg; en synlig Kamp bragte
hendes Beslutning til at vakle.</p>

<p>»Guru!« gjentog hun klangløst og saae op mod<span class="pagenum"><a name="Side_124" id="Side_124" title="[S. 124]"> </a></span>
Hønen, der var vaagnet og gav sit Mishag tilkjende
ved en dæmpet Kaglen.</p>

<p>»Guru skal faae sine magelige Dage ovre hos
Motter,« forsikrede Halvor med et Smil, der blottede
hans hvide Tænder, »og jeg skal aldrig ærgre Dig
mere; jeg skal &mdash; Herre Jesus, jeg er saa lyksalig!
Nu Mod og Mandshjerte i Livet og alt Fremmed paa
Døren, Fod under eget Bord &mdash; Hvad siger Du til det,
Olaug?«</p>

<p>Hun stirrede frem for sig og nikkede uden at
synes at forstaae ham. Jørgens Blik fløi forskende
frem og tilbage mellem disse to unge, ranke Mennesker,
begge i Begreb med at bryde ud af Reden og
prøve egne Vinger, livsmodige, som skabte for hinanden.
Jørgen forstod alt dette pludselig. Derfor altsaa
lød Olaug Barndomsvennens Raad; han og Hjemmet
var glemt. Jørgen vendte sig fra dem og afstod fra
al videre Overtalelse.</p>

<p>Hvad Ret havde han vel <a class="corr" name="rett_18" id="rett_18" title="var: til">til at</a> beklage sig? Han
havde flakket om i Solskin og i Slud med Violinen
paa sin Ryg, med Arven i Blodet, halvt Faderens, den
vandrende Musikant, halvt den altopofrende Moders,
som havde taalt Alt, tilgivet Alt og takket for aldrig
saa ringe en Plads i de Børns Hjerter, hvem hun
ofrede sit Liv. Denne Mand var nu kommen hjem i
Ordets fulde Betydning; Hytten paa Fjeldskrænten bød
siden Moderens Død Maal for de jagende Længsler,
Havn for hans utæmmelige Frihedsbegjær. Her havde
pludselig hans Violin fundet de Strengelyde, han forgjæves<span class="pagenum"><a name="Side_125" id="Side_125" title="[S. 125]"> </a></span>
søgte i fjerne Dale med Rusen i Hoved og
Hjerte, medens stærke Drømmesyner bestandig drev ham
videre, videre mod det Ubekjendte. Siden han kom hjem,
var enhver Vandrelyst bortveiret; han sad med Fidelen
under Kind i Tusmørket og spillede sine egne Sange,
mens Maanens Lys sitrede mellem Fyrretræerne, og
Olaug stod et eller andet Sted og lyttede. Livets Poesi
laa sammentrængt i disse Inspirationens hellige Øieblikke;
han følte blot, at nu var han hjemme. Han
vidste ikke, at hendes Puls bankede, at hendes Øine
fyldtes med Taarer, at ubegrebne Længsler skjælvede
i hendes Aarer. Han spillede blot, Toner, hidtil uanede,
senere hen ukjendte, Toner, fødte for en ung Kvinde
og opfangede af hende, utrykte, ubesudlede, ukritiserede,
blot følte, Kunstens Kunst fra Naturens Hjerte.</p>

<p>Nu havde Olaug nikket til Halvor; andre Toner
vældede frem, mørke, vilde; de skulde senere finde
deres Udtryk. Buestrengen, som Moderen aandede sin
Velsignelse over, mægtede alle Tonearter. Nu svarede
han rolig:</p>

<p>»Ja, Halvor har Ret, Olaug bør reise til Staden.
Jeg hørte jo selv for lidt siden, at den svenske Vagtmester
herinde lovede at komme tilbage til hende i Morgen.«</p>

<p>Olaugs og Jørgens Blikke mødtes, forskende efter
Livets største Gaade. Fandt disse To Svar paa deres
Spørgsmaal? De vidste det ikke.</p>

<p>Et Skrig lød pludselig ovre fra den anden Side af
Kløften. Jørgen sprang til Vinduet. Guru udstødte en
opskræmmet Kaglen og baskede med Vingerne.</p>

<hr class="chapbreak" />
<p><span class="pagenum"><a name="Side_126" id="Side_126" title="[S. 126]"> </a>
<a name="Side_127" id="Side_127" title="[S. 127]"> </a></span></p>




<h2><a name="STORE_TORSKEN" id="STORE_TORSKEN"></a>STORE TORSKEN!</h2>


<p><span class="pagenum"><a name="Side_128" id="Side_128" title="[S. 128]"> </a>
<a name="Side_129" id="Side_129" title="[S. 129]"> </a></span>
Ovre omkring Bjørnstads Huus, der laa stærkt
belyst i Maaneskinnet, saaes svenske Soldater vrimle
frem fra Klippehuulveien. Gaarden var omringet. Husets
Svalegang, udskaarne Trægavl og de mørke Fyrretræer
kastede dybe Slagskygger i det blaalige Lys. Soldaternes
Raab lød udfordrende gjennem Nattens Stilhed, medens
deres Anfører med Geværkolben bankede paa den
lukkede Trædør.</p>

<p>Et af de smaarudede Vinduer i første Stokværk
blev revet op, og Bjørnstads mægtige Skikkelse kom
til Syne i Maaneskinnet.</p>

<p>»Hvad er der paa Færde, Godtfolk?« raabte han
med en dyb og rolig Røst, der overdøvede Larmen.</p>

<p>»Giv Dig i vort Kvarteer!« svarede den svenske
Vagtmester, der anførte den fjendtlige Trop. »Du har
igaar dræbt kongelige svenske Soldater og bærer ikke
Danskekongens Uniform. Vi ere skikkede ud for at
gribe Dig død eller levende. Overgiv Dig, eller Rebet
er Dig vis.«</p>

<p><span class="pagenum"><a name="Side_130" id="Side_130" title="[S. 130]"> </a></span>
»Rebet?« tordnede Bjørnstad. »Ikke er det Reb
tvundet, som Svensken lægger om norsk Mands Hals.
Komme I her som Broderfolk og fredelige Naboer og
beder om Natteherberge og en Bimpel Mjød, saa kan
det bekommes; men komme I med jeres Krig og Vold,
saa vanker her braadne Pander som igaar. &mdash; Gaa
hjem og lad os i Fred.«</p>

<p>Bjørnstad smækkede Vinduet i og forsvandt. Soldaterne
skokkede sig sammen ved Porten og syntes at
raadslaa.</p>

<p>Jørgen drog Olaug og Halvor tilbage i Stuen paa
den modsatte Side af Kløften og slukkede Lyset.</p>

<p>»Af Sted gjennem Bagdøren!« hviskede han. »Du,
Olaug, farer paa Ski ned til Morbror Ole Svendsen
Bakke i Id og beder ham samle Landsbyfolkene. Du,
Halvor, skynder Dig opefter til Aalefosgaarden, Espevold
og de andre Udflytterhuse, hvor Colbjørnsens Folk
ligge i Nat, og fører dem skyndsomst hid. Imens skal
jeg søge at fornøie Svensken paa bedste Maade.«</p>

<p>Olaug og Halvor forsvandt i Skoven. Jørgen
kastede Bøssen over Skulderen, aflaasede omhyggelig
Døren og gled lydløst som en Skygge ned i Kløften,
der adskilte de to Huse. Et Øieblik senere klavrede
han op ad den modsatte Skrænt, der laa skjult for
Fjenden ovenover, i Bjergets Slagskygge, besteg en
Fyr, der skjød op over Afgrundens Rand, og hvis
mørke Krone ludede over Bjørnstads Huus. Herfra
svang han sig over paa det flade Trætag, hvor han<span class="pagenum"><a name="Side_131" id="Side_131" title="[S. 131]"> </a></span>
krybende paa alle fire forsvandt gjennem en Loftsluge
samtidig med, at flere Skud løsnedes efter ham.</p>

<p>Inde i Huset herskede stor Forvirring. Bjørnstad
selv var i Storstuen i Færd med at stænge Vinduet
med det omvæltede Egetræesbord; bag ham stod hans
Hustru, Mari, og søgte med skjælvende Hænder at
hjælpe til. Gulvet var overstrøet med hakket Enebærriis,
der udsendte en skarp Duft. Husets to Karle
befandt sig nede i Forstuen med ladte Bøsser og kastede
urolige Blikke gjennem Hullerne i Vinduesskodderne
paa Soldaterne udenfor.</p>

<p>»God Aften, Morbror,« sagde Jørgen med dyb og
rolig Stemme.</p>

<p>Bjørnstad vendte sig mod ham. De to Mænd gjensaae
hinanden for første Gang efter Scenen ved Skiftemødet.</p>

<p>»Hvad vil Du her, Fidelspiller?« spurgte Bjørnstad
barsk.</p>

<p>»Jeg kommer for at tilbyde min Tjeneste. Det
lader til, her skal spilles op til Bjørnedands,« sagde
Jørgen og viste sine hvide Tænder under et freidigt
Smil.</p>

<p>»Naa, er Du af den Slags Folk?« sagde Bjørnstad
kort med en Stridsmands skarpe Opmærksomhed, der
ordner sine Vaaben før Kampens Begyndelse. »Paa
Plads her ved Skydeskaaret; men Du giver først Ild,
naar jeg har skudt min Mand.«</p>

<p>»Hvis Morbror ikke tager det fortrydeligt op, gjør
vi nok rettest i alle Mand at entre op i 2det Stokværk<span class="pagenum"><a name="Side_132" id="Side_132" title="[S. 132]"> </a></span>
og bryde Trappen af efter os. Dèr fra Loftslugen kan
vi holde Stand lige til Julehelligdage, mens vi nok saa
vindskibelig oppefra piller Svensken væk i al Fredsommelighed.«</p>

<p>Bjørnstad maalte ham haanligt fra Hoved til Fod.</p>

<p>»Du kryber nok helst i Skjul og fælder Fjenden
bagfra, Du!« sagde han. »Jeg har for Resten tænkt
paa den selvsamme Fremgangsmaade, naar vi ere
færdige hernede. Mærk Dig blot: her er der ingen,
som befaler uden <em>jeg</em>; jeg er Herre i mit eget Huus.«</p>

<p>»Her staar vi Alle i Fædrelandets Tjeneste,« bemærkede
Jørgen og tav.</p>

<p>Udenfor begyndte det at blive livligt. De svenske
Vaaben lyste omkap med Maanens Straaler, saaledes
som jo Carl den Tolvtes Vaaben ret betænkt oftest
straalede i Maanens golde Ligskjær. Soldaterne stode
med Geværet ved Fod og lyttede til Vagtmesteren,
som syntes at udstede Ordrer; derefter spredte nogle
sig omkring Husets tre Sider; den fjerde begrændsedes
af Afgrunden og Fossen, som buldrede i Dybet.
Hovedstyrken styrtede løs mod Huusdøren og søgte at
sprænge de svære Planker med Kolbeslag. Da dette
ikke lykkedes, toge de fat paa en afhugget Træstamme
og løb Storm med den mod Porten, idet de med samlet
Kraft stødte Stammens brede Ende mod Dørlaasen.
Ved det fjerde Stød splintredes Karmen, og Fjenden
trængte med et Jubelskrig ind i Huset.</p>

<p>Der faldt fire Skud. Da Krudtrøgen trak ud i det
Frie, laa tre Liig paa Forstuegulvet. Fjenden trængte<span class="pagenum"><a name="Side_133" id="Side_133" title="[S. 133]"> </a></span>
frem over de Faldne mod den snørklede Trappe, fra
hvis første Afsats to nye Skud atter strakte to af de
Indtrængende til Jorden. Med et vildt Hævnskrig banede
Fjenden sig Vei op i Storstuen; den var forladt. De
sønderbrøde Stole og Borde og kastede Stumperne ud
gjennem Vinduet. Med rasende Skrig styrtede Soldaterne
frem og tilbage og søgte forgjæves et Middel for at
naae til de Beleirede, der havde trukket Stigen op bag
Loftslugen.</p>

<p>Pludselig lød Bjørnstads vældige Røst ned gjennem
Larmen.</p>

<p>»Send en Tanke til jeres stakkels Moder derhjemme;
ret nu bliver hun barnløs.«</p>

<p>To skarpe Knald &mdash; en hvid Røg foer med et
Lynglimt frem gjennem Loftssprækken; en ung Fændrik
sprang i Veiret og sank, dødelig ramt, om i Kammeraternes
Arme.</p>

<p>Svensken drog sig raadvild tilbage til første Trappeafsats;
en heftig Ordvexel lød op til de Indespærrede,
der ladede deres Bøsser paany. Medens Ladestokkene
hurtigt stødtes i Bøsseløbene, hørtes en svag og rystende
Kvindestemme bede en Herrens Bøn oppe paa Loftet,
inderligt og indtrængende, saaledes som der kun bedes,
naar al Menneskehjælp glipper.</p>

<hr class="tb" />

<p>Medens dette foregik i Bjørnstads Gaard, foer Olaug
paa sine Skier gjennem Skoven ned mod Id. Skarsneen<span class="pagenum"><a name="Side_134" id="Side_134" title="[S. 134]"> </a></span>
føg om hendes brændende Kinder; de sammenbidte
Tænder og tindrende Øine røbede Heltindeblodet
i hendes Aarer. I dette Øieblik huskede hun ikke, at
det var Bjørnstad, hendes Barndoms Skræk, den Mand,
der nylig, da hun stod ene og hjælpeløs, skaanselsløst
havde udslynget Skjændselsnavnet mod hende, som
hun var ude for at bringe Redning. Hendes Hjerte
bankede blot af Frygt for at komme for silde til at
yde Hjælp. Med agtpaagivende Blik fløi hun uden om
Klippeblokke, bugtede sig langs mørke Skovstier, satte
med lette Spring over Træstammer og susede som en
Vind mod den stille, maanebelyste Landsby ind i Ole
Svendsen Bakkes Gaard. En eensom Hund begyndte
at gjøe for lidt efter at slaae over i Tuden.</p>

<p>Hun aabnede Yderlaagen og standsede et Øieblik
udenfor den indre Dør, der stod paa Klem, knugede
Haanden mod Brystet og trak dybt efter Veiret. Lydelige
Stemmer inde i den oplyste, sirlige Stue syntes
at vexle alvorsfulde, afmaalte Ord af dem, der til daglig
ikke bruges mange af i de trange, indestængte Fjelddale,
men som bevares længe i grublende Sind, for tilsidst
at bryde frem i Handling og afgjøre Livsskjæbner.</p>

<p>Ole Svendsen sad ved Bordet midt i Stuen. Skjæret
fra det viftende Tællelys faldt hen over et villiefast
Hoved med tæt, kruset Haar, en aaben, ærlig Pande,
og i hans mørkeblaa Øine lyste en godmodig, men
bestemt Personlighed. Hans Hustru stod ved hans Side
med det yngste af deres fire Børn paa Armen, medens
den ældste Dreng lyttende saae fra Moder til Fader og<span class="pagenum"><a name="Side_135" id="Side_135" title="[S. 135]"> </a></span>
nikkede, som om han søgte at gjøre Ret og Skjel til
begge Sider.</p>

<p>»Men saa siig mig i Herrens velsignede Navn,
hvad har Du Guds Mand med Krig og Blodsudgydelse
at skaffe?« gjentog Konen og knugede til Eftertryk sin
Haand mod Mandens Skulder. »Lad dem om at værne
Landet, som bære Værge. Du er sat til at bære Guds
hellige Blod op til vor Præst i Kirken ved Altergang
og synge »Fader vor« med din deilige Stemme, saa vi
Alle maa folde Hænderne, og Du skal ringe med den
store Klokke for de Døde, som de Andre myrde i
Krigen. Nei, Du hører ikke til blandt Krigsfolket. See
paa mig, Bakke, bliv herhjemme hos os.«</p>

<p>»Fædrelandet kalder,« svarede Ole Svendsen, »og
det bæres mig for, at jeg som en tro og indfødt Nordmand
skylder mit Land det bedste, jeg eier, i Farens
Stund. Igaar lod Colbjørnsen mig kalde og bad mig
bringe dem Kynding i Staden om, hvad Fjenden tog
sig for. Han gav mig disse Tobaksruller her at sælge
til Svensken, for at jeg uhindret kunde komme ind i
deres Leir. Ved Daggry maa jeg af Sted.«</p>

<p>»Fædrelandet har Mænd nok til at vaage over sig;
jeg har kun Dig alene, Ole Svendsen!« udbrød Hustruen
og strakte ham Barnet i Møde.</p>

<p>Bakke reiste sig heftigt og sagde det ene Ord:
»Ane!« Hun sænkede sine Øine for hans flammende
Blik; hendes skjælvende Læber tav.</p>

<p>I det samme aabnede Olaug Døren og traadte ind.
Norges unge Genius, høibrystet, kraftig, hvid som den<span class="pagenum"><a name="Side_136" id="Side_136" title="[S. 136]"> </a></span>
Snee, der tindrede i hendes Pels, rosenfrisk. Hendes
Hænder foldede sig uvilkaarligt, idet hun viste sig<span class="corr" title="tilføjet: .">.</span>
Øinene bad, idet hun udbrød:</p>

<p>»Klokker fra Id, Faren er over Morbror Bjørnstad;
kom og hjælp os. Hans Huus er omringet af Svensken,
og han er ene mod dem alle.«</p>

<p>Konen sprang frem og greb Olaugs Arm.</p>

<p>»Kommer ogsaa <em>Du</em> for at drage min Huusbond
fra mig?« spurgte hun og knugede Barnet ind til sig.
»Nu skal Du høre, Ole Svendsen, hvorfor jeg er ræd.
I Nat saae jeg en Skare vaabenklædte Mænd drage
her forbi; Sørgemusiken gik foran, langsomt, Skridt
for Skridt; Trommen lød tung og dump. Jeg foer
til Vinduet. &mdash; Ak, Ole, ved dit Hjerte har jeg hvilet,
drømt Livets bedste Drøm. &mdash; De Soldater standsede
herudenfor; Du laa dèr paa deres korslagte Geværer,
hører Du: <em>Du</em> laa der, hvid og bleg. &mdash; Bliv hos dine
Børn, ellers bliver Du deres derude &mdash; Soldaternes,
Dødens &mdash;! Forlad os ikke!«</p>

<p>Hun sank i Knæ. Den rødmussede Glut i hendes
Arme lo høit og bed i sine buttede Knoer med Smilehuller
i, udstødte et Klunk af Tilfredshed og dunkede
sin Pande i Faderens Skjød. Han saae det, saae Alt,
hvad der kan binde en Mand til Liv og Hjem. Hans
Øine duggedes; men det maa have været Manddommens
stærke Taare. Han kyssede sin Hustru paa Munden
og sagde kort:</p>

<p>»Javist, Ane, om det saa var mig, Du saae, mit<span class="pagenum"><a name="Side_137" id="Side_137" title="[S. 137]"> </a></span>
Liig, de bar, hvad saa? <em>Du</em> lever jo, vore Drenge lever,
og Norge seirer.«</p>

<p>Hustruen vendte sig til Olaug.</p>

<p>»Ulykkesbarn, nu drager Du min Huusbond i
Døden!«</p>

<p>Olaug saae forfærdet fra Klokkeren til hans Kone.
Hun kjendte blot Ane som den blide, besindige Huusmoder,
der bar Alt, havde Raad og Hjælp for Alle;
nu skinnede Tigerindens Mod i hendes Øine, Løvindens,
Kvindens Kjærlighed straalede hende i Møde.</p>

<p>»Gaa Du kun, Far, jeg bliver jo hos Mor,« sagde
Ole Svendsens ældste Dreng og rakte Faderen Haanden.</p>

<p>Klokkeren fra Id smilede og saae ned paa sin Søn,
og han saae, hvad han ønskede at see: en stærktbygget
Knægt med gullokket Haar og alvorlige, trofaste Øine.</p>

<p>»Gaa kun, Far,« gjentog Drengen og strakte sin
lille Næve op mod Faderen. »Du kan stole paa, jeg
bliver hos Mor.«</p>

<p>Ole Svendsen greb Drengens Haand og lagde den
i Hustruens. Idet Sønnen saae op, røbede hans Blik,
at han fattede, at i dette Øieblik lagde Huusbonden
sine Pligter, sin Værdighed over i Sønnens. Drengen
knugede begge Hænder om Faderens &mdash; det var det
Hele.</p>

<p>»Farvel Ane!« sagde Ole Svendsen Bakke og gik
mod Døren.</p>

<p>Hustruen greb Sønnen i sine Arme, men Blikket
fulgte Manden.</p>

<p><span class="pagenum"><a name="Side_138" id="Side_138" title="[S. 138]"> </a></span>
Svendsen tog Bøssen ned fra en Træknage ved
Skorstenen, kastede den over Skulderen og gik.</p>

<p>Olaug havde været et stumt Vidne til dette Familieoptrin;
hun glemte det aldrig siden; Svendsen Bakkes
Børn bleve hendes egne i den Time.</p>

<p>Da de kom udenfor, og Stjernerne blinkede i
Nattekulden paa den sorte Himmel, trak Svendsen
dybt efter Veiret og saae tilbage mod de oplyste Vinduer.
Han sagde barsk:</p>

<p>»Skynd Dig nu til Anders Haugens Gaard og til
alle Gaardene Sønder paa; vore Mænd ere i Nat ude
ved Colbjørnsens Corps. Imens samler jeg, hvem jeg
kan, i den nordre Byende; vi mødes snarest ved
Broen.«</p>

<p>En halv Time senere stode otte behjertede Mænd
ved det angivne Mødested og begave sig iilsomt opefter
mod <a class="corr" name="rett_19" id="rett_19" title="var: Bjønstads">Bjørnstads</a> Gaard.</p>

<p>Medens disse Forberedelser bleve trufne nede paa
Sletten, var Halvor ilet op over Fjeldet til Aalefosvang
og Espevold. Det knagede i den mørke Fyrreskov,
de hvide Maaneskinspletter, som banede sig Vei mellem
Stammerne, skar i Øinene og gjorde Mørket dobbelt
sort. Halvor kjendte Veien og sprang kort efter midt
ind i Bondens Stue; hans Ansigtstræk vare stivnede
af Ophidselse og Kulde.</p>

<p>»Svensken holder til paa den nordre Side af Kløften
i Nat, Faders Gaard er omringet, de bryde løs paa
Døren &mdash; endnu holder vi dem Stangen!« raabte han.
»Skynd Jer og kom til Hjælp!«</p>

<p><span class="pagenum"><a name="Side_139" id="Side_139" title="[S. 139]"> </a></span>
»Saa sagte, saa sagte, min Gut!« svarede den
sværlemmede Bonde, som sad ved Bordenden og slog
Ild til sin Pibe efter endt Aftensmaaltid. Ved det nedre
Bord sad hans fem Karle og sugede endnu paa Saltsilden,
hvis afpillede Been de efterhaanden kastede hen
i en Leerskaal midt paa Bordet. »Jeg kan ikke lade
mig hænge for saa lidt. Din Fader er jo nutildags en
fredløs Mand, og den, som hjælper ham, lægger sig ud
med det mægtige Byfolk dernede i Halden. Din Fader
har desuden alle Dage været en brøsig og krakilsk
Natur. Det gaaer Pinedød ikke at kneise med Nakken
og agere hele Norges Land med Kjølen og Dovrefjeld
til Rygrallik alene for sig selv. Vi Andre maa ogsaa
til, skal jeg sige Dig, og saa lidt Gudsfrygt og Kongerespekt.«</p>

<p>»Svensken er over os!« gjentog Halvor og greb
i Bordskiven. »Svensken er Allemands Fjende. Han
har omringet vort Huus. I kan tage dem Alle tilhobe,
spillevende, naar I blot kommer bag paa dem, nu,
strax!«</p>

<p>»Paa det Lav!« sagde Haugstad og blæste en
vældig Tobakssky fra sig, der lugtede svedent af Kirsebærblade.
»Paa det Lav! det kan jeg som sagt ikke
lade mig hænge for. Veed Du, hvad det er at være
fredløs? Han har ikke blivende Sted i Lands Lov og
Ret, ikke Huus' eller Hjems Fred paa Norges Grund.
Han er som det vilde Dyr i Skoven, Bytte for alle
Mænd, som har Samvittighed nok til at fælde ham. &mdash;
Nei, lad Du kun Svensken jævne hans Huus med<span class="pagenum"><a name="Side_140" id="Side_140" title="[S. 140]"> </a></span>
Fjeldet, saa flytter han vel fra Egnen og sparer sine
Landsmænd for at udgyde kristelig, norsk Blod, for vi
har da Lov og Ret i Landet. &mdash; See, det er min
Mening og ingen andens.« &mdash; Haugstad klappede Pibelaaget
fast i. &mdash; »Desuden, i Fjor ved Kyndelmisse,
bød jeg din Fader for rimelig Betaling at sælge mig et
Par Tylfter Tømmerstokke af Fossen; men han var
stursk paa det &mdash; ellers havde vi maaske forhandlet
sammen i Aften, og han kunde gjøre sig Forhaabning
om Hjælp. Lad ham nu hjælpe sig selv, som han kan
bedst!«</p>

<p>»I bød jo knap Tømmerstokkenes halve Værdi!«
raabte Halvor; »en gammel Ko, som hostede sig selv
i Knæ.«</p>

<p>»Javist hostede Koen,« svarede Haugstad eftertænksomt;
»men kanskee havde hun stanget bedre fra
sig i Aften end jeres Par Høforke derhjemme, lille Halvor.
Min Farfar sa'e altid, at den ene Løgn tøer den anden
op; jeg siger nu i kristelig Formaning og Herrens Forpleining,
at den ene Haand vasker den anden reen. &mdash;
Hils din Far saa flittig, hvis det ellers sømmer sig for
en ærlig, norsk Bonde at mænge sig med en fuglefri
Mand.«</p>

<p>Halvor tumlede ud i det Frie og rystede sine knyttede
Næver mod Huset, mens Bonden stængede Porten
efter ham.</p>

<p>Han sprang til den næste Gaard, der laa i Udkanten
af Præstegaardsjorden. Idet Stuedøren gik op,
slog en lummer og indestængt Luft den Indtrædende<span class="pagenum"><a name="Side_141" id="Side_141" title="[S. 141]"> </a></span>
i Møde. En Række Køier beklædte Værelsets Baggrund;
Halmen hang ud af de mørke Gab over det rødbrune
Tømmerværk. Et gammelt Mandshoved tittede frem
fra det underste; hans graa Haar strittede ud under en
strikket, rød Uldhue. Midt paa Gulvet stod en rank,
ung Bonde og eftersaae Laasen paa sin Bøsse i Skjæret
fra Tranlampen.</p>

<p>»Guds Fred og god Kvæld!« sagde Halvor og
traadte hen til Bordet. Da han havde fremført sit
Ærinde, rystede Bonden paa Hovedet.</p>

<p>»Det er dog Skade, at saa klog og dygtig en Mand
som din Far har løbet Panden mod alle Vægge og
faaet Øvrighed og By paa Nakken. Var Bjørnstad endda
i Slægt med mig; men som Sagerne nu staaer, maa
han rede for sig selv.«</p>

<p>»Jeg skal have varm Mælk med Kavring i!« skreg
den gamle Mand. »Bring mig min varme Mælk.«</p>

<p>»Det er jo ikke Far, I skal hjælpe, men Svensken,
I skal slaa, Thorsten,« sagde Halvor bønligt. »Jeg
veed, at Du har ti af Colbjørnsens Folk i Laden i Nat.
Lad mig tale med dem selv.«</p>

<p>»De har patrouilleret hele Dagen,« svarede Bonden.
»Gaaer de mod Svensken, følger jeg med, skjøndt din
Fader gjorde rettest i snarest at drage af Landet.«</p>

<p>»Giv mig min varme Mælk, varme Mælk med
Sirup i, inden Du gaaer i Krigen,« skreg Oldingen og
stirrede med glassede Øine ud i Rummet. Han bøiede
sig forover, famlede med to knoglede Hænder paa
Sengekanten og raabte med rystende Stemme, der bestandig<span class="pagenum"><a name="Side_142" id="Side_142" title="[S. 142]"> </a></span>
blev mere ynkelig og pibende: »Og jeg vil have
en lille Flæsk til, Thorsten. &mdash; Giv mig en lille Flæsk!«</p>

<p>Halvor stod allerede ved Laden, hvor Colbjørnsens
Tistedøler vare krøbne ned i Høet og sov, mens en
Skildvagt gik frem og tilbage i Gaarden. Da Folkene
hørte, hvorom der var Tale, rystede de Halmen af sig,
grebe Bøsserne og stormede af Sted under Anførsel af
Lieutenant Jacob Wærn. Bonden og hans to Karle sluttede
Troppen.</p>

<p>Hjemme i Køien laa den gamle Mand og rørte
med Pegefingeren rundt i den varme Mælk, trak Sirupen
op i lange Traade, slikkede den af Fingrene, suttede
paa Flæskesværen og gottede sig nok saa livsalig i
den lune Halm.</p>

<p>»Hi, hi! &mdash; Krig eller Fred &mdash; lige godt altsammen,
hvad Vorherre sender &mdash; Sirup dog allerbedst!«</p>

<p>Saa sank han med et tilfreds Suk tilbage paa
Leiet, drog Huen af sin skaldede Isse, foldede Hænderne,
skelede andægtig op til Køiebræderne ovenover
og sagde:</p>

<p>»Tak for Mad, gode Vorherre, og for alt Godt!«</p>

<p>Lidt efter aabnede han Øinene paany og fnisede:</p>

<p>»Bjørnstad, han &mdash; store Torsken &mdash; i Krig &mdash;
Hi, hi!«</p>

<hr class="chapbreak" />
<p><span class="pagenum"><a name="Side_143" id="Side_143" title="[S. 143]"> </a></span></p>




<h2><a name="VISEN" id="VISEN"></a>VISEN.</h2>


<p><span class="pagenum"><a name="Side_144" id="Side_144" title="[S. 144]"> </a>
<a name="Side_145" id="Side_145" title="[S. 145]"> </a></span>
Efter den sidste Salve, som Bjørnstad og Jørgen
affyrede fra Loftslugen, droge Svenskerne sig tilbage
fra Storstuen for at raadslaae.</p>

<p>»Djævels til Indretning med det Ovenværk, de
Partigjængere har lavet dèr!« tordnede Vagtmesteren,
vor gamle Bekjendt fra Olaugs Stue. »Den Rottefælde
maae vi see at faae forpurret. Galgen er de Stratenrøvere
vis. &mdash; Nu ned og fourageer i Kjælder og Stolpebod,
Manne, og lad os see, hvad Huset har paa Tallerkenen.
Bagefter hitter jeg vel paa Raad.«</p>

<p>Soldaterne forsvandt, efter at der var stillet dobbelte
Vagter udenfor Døren til Loftslugen og udenfor Huset.
Kort efter gjenlød Rummene af drukne Soldaters Drikkeviser.
Kjælderens Most og Mjød skummede i Krusene,
Stolpebodens Forraad blev plyndret, hver Soldat greb,
hvad han kunde faae fat i; røgede og tørrede Skinker,
Lammelaar og Flæskesider hængte i Pakker over Ryg
og Bryst. Den vittige Trompeter Månsson mødte med
et Knippe Klipfisk paa Maven, han gik og bladede deri<span class="pagenum"><a name="Side_146" id="Side_146" title="[S. 146]"> </a></span>
og klaprede op med det, alt mens han puttede salte
Stumper Fisk i Munden paa sig selv og Kammeraterne,
for at kunne drikke saa meget mere af Hjertens
Begjær.</p>

<p>»Jeg veed, hvor der ligger en Pigelil og venter
paa mig,« raabte Vagtmesteren, der sad for Bordenden
og tømte det fjerde Kruus i den samme Stue, hvor
Mand og Hustru nylig havde udvexlet deres Livs Indhold.
»Brystet hendes er høit, og Midien er slank som
en Dalkulles, Tænderne &mdash; hu, hei! &mdash; hvide og skarpe,
som om de lystede at bide i svensk Kjød! Spring nogle
af Jer over i Gjenbohuset paa Skrænten hist og træk
hende af Dynerne. Du dèr, Sven Månsson, og to
Mand til bære hende herover, men vogt Jer &mdash; Vagtmester
har Førsteretten, forstaaer I?«</p>

<p>Et Bifaldsraab besvarede denne Tiltale. De tre
Soldater begave sig ud for at finde Vei over til Ulles
Huus paa den modsatte Side af Kløften. Lidt efter
vendte de tilbage. De havde fundet Hytten tom; men
de medbragte en Stige.</p>

<p>De sidste Dages Strabadser, som de svenske Soldater
havde maattet udstaa i Sneeskovene under aaben
Himmel, gjorde Mosten uimodstaaelig; dens Virkninger
udeblev ikke. Vagtmesterens Kinder glødede, da han
reiste sig fra Bordenden, og hans Øjne havde en dyrisk
Glands, idet han udbrød:</p>

<p>»Nu til vor Gjerning, svenske Soldater. Vel har
Kongen forbudt os at brænde og slaa ihjel; men vore
Kammeraters Liig heroppe raabe om Hævn. Vi drage<span class="pagenum"><a name="Side_147" id="Side_147" title="[S. 147]"> </a></span>
ikke herfra, før Bondens og hans Folks Hoveder ligge
her paa Tinfadet.«</p>

<p>»Maae jeg ikke nok faae Lov til at pille lidt ved
dem først?« spurgte Månsson med et sagtmodigt Smil.
»De siger, jeg har saadan et grumme Talent til at
trække Tænder ud paa Folk og brække Kjæberne.«</p>

<p>Soldaterne eftersaae deres Geværer. Månsson viste
sig kort efter i den aabne Dør med en Stabel Mælkebøtter
støttet mod Brystet.</p>

<p>»See, her er vore Hjelme!« raabte han triumferende.
»Hver Mand faaer en Bøtte paa Hovedet mod Kugleregnen.«</p>

<p>»Meget vel,« sagde Vagtmesteren bifaldende.</p>

<p>Soldaterne hvælvede leende Bøtterne over deres
trekantede Hatte.</p>

<p>»Nu tage fire Mand fat i Bordbenene og løfter
Bordet i Veiret, to Mand stiller sig under det med
Stigen, I marschere ind, stiller Stigen til Loftslugen og
entrer op under Bordtaget. Forstaaer I? Sikkert Sigte
&mdash; løs paa dem &mdash; for Gud og Kong Carl!«</p>

<p>»Leve Kongen!« raabte Soldaterne og udførte
Ordren.</p>

<p>Månsson, som for Øieblikket ikke havde noget at
tage sig til, slog Bohave og Vinduer i Stykker i det
underste Stokværk, derefter stak han det tunge Tinfad
under Armen, kastede Skinkerne paa Ildstedet, greb en
Forskjærerkniv og fulgte efter de Andre, alt medens
han hvæssede Bordkniven mod sin Sabeleg.</p>

<p>»Skynd Jer nu lidt!« sagde han til de bageste<span class="pagenum"><a name="Side_148" id="Side_148" title="[S. 148]"> </a></span>
Soldater, »for at jeg kan faae ham rettet an med et
Æble mellem Tænderne; det er den eneste rigtige
Maade at servere norske Vildsvinehoveder paa, at sige,
naar vi har røget det bravt først i hans egen Skorsteen.
Saadan serverer vi ved Hoffet.«</p>

<p>Soldaterne lo. Idetsamme lød to Skud og et Smæld
over deres Hoveder; Loftslugen blev lukket. De Nedenforstaaende
hørte Kasser blive skubbet for.</p>

<p>Svenskerne rustede sig til nyt Angreb.</p>

<p>Medens dette foregik i den underste Deel af Huset,
spildte Bjørnstad og Jørgen ikke Tiden oppe paa Loftet.
Stigen blev sat til en Lem, der førte ud til det flade
Tag mod Afgrundssiden. Kasser og Kister bleve stablede
sammen omkring Loftslugen til at skydes hen over
Lemmen, naar denne lukkedes.</p>

<p>Bjørnstad var ukjendelig. Hans Pande lyste, hans
Øine lyste, hans Bryst syntes at udvide sig, medens
han af og til nikkede til Jørgen og til den sammensunkne
Kvindeskikkelse, der sad paa et Kistelaag og
stirrede frem for sig med opspilede Øine og slapt nedhængende
Hænder.</p>

<p>»Ha &mdash; det er stort, det er herligt! det er reent ud
livsaligt, det her!« udbrød Bjørnstad, som stod med
Armene støttet til sin ladte Bøsse.</p>

<p>»Javist, Morbror har altid holdt af at slaaes,« ytrede
Jørgen koldsindigt, »af Kamp og Strid. Det er noget
for Jer.«</p>

<p>»Hvad snakker Du om?« spurgte Bjørnstad. »Kan<span class="pagenum"><a name="Side_149" id="Side_149" title="[S. 149]"> </a></span>
man ikke faae Fred med det Gode, saa maa En kriges,
til En faaer den.«</p>

<p>»Javist, Morbror vil Krig for at faae Fred, det er
saa begribeligt,« svarede Jørgen og smaalo.</p>

<p>»Nei, seer Du,« udbrød Bjørnstad mere meddeelsom,
end han pleiede; »det, der gjør dette saa livsaligt, det
er, at her findes der endelig en lyslevende Fjende at
slaa løs paa, én, der er til at see og føle. Det er
noget andet end denne usynlige, sammenfiltrede Kjæde
af Magtherrer dernede, denne tusindhovedede Drage,
som faaer ti nye Hoveder for hvert ét, man slaaer ned.
Dette her er Landets Fjende.«</p>

<p>»Og saa trænger Morbror til at lufte sig en lille
Smule, det er saa ligefremt,« meente Jørgen.</p>

<p>Bjørnstad lyttede foroverbøiet. En klirrende Lyd
som af ituslaaede Ruder naaede op til ham. Han skottede
hen til Hustruen, der sad følesløs for alt omkring
sig, grebet af en stor Rædsel, og traadte nærmere til
Jørgen.</p>

<p>»Dersom Noget skulde hændes mig, som nok er
muligt i den anstundende Krig, eftersom jeg er tilsinds
at vove Livet, hvor Fare byder sig til, saa tag Dig af
Mari dèr &mdash; jeg har dyb Agtelse for hende. &mdash; Hører
Du, Mari?« udbrød Bjørnstad med blød Røst. »Kom
lidt herhen. &mdash; Jeg har den dybeste Agtelse for Dig &mdash;
lad det være mit sidste Ord til Dig her paa Jorden &mdash;
og høiere kan en Kvinde ikke bringe det til.«</p>

<p>Bjørnstad slyngede Armen om Hustruen, der lydig
og villieløs nærmede sig.</p>

<p><span class="pagenum"><a name="Side_150" id="Side_150" title="[S. 150]"> </a></span>
Hun foer sammen, forvildet, men med et Smil, der
bad om Undskyldning for den Rædsel, der bragte hende
til at sitre.</p>

<p>»Tak!« hviskede hun. »Men de mange Døde, de
mange Døde dernede i Storstuen? &mdash; Hvad skal der nu
blive af os og af Halvor?«</p>

<p>»Der seer Du vor Himmelstige,« sagde Bjørnstad
og pegede leende paa Stigen op til Taget. »Om lidt
gaaer det opad, Du.«</p>

<p>Jørgen saae sig om. Han aabnede Laaget paa en
stor Kiste, satte den overende, saa den dannede et
Skab, førte den skjælvende Mari derind og skjød Døren
til paa Klem.</p>

<p>Bjørnstad nikkede bifaldende.</p>

<p>Idetsamme lød Raab fra Stuen nedenunder; de
Beleirede saae Svenskerne, skjærmede under Bordtaget
med Mælkebøtter paa Hovedet, myldre frem mod Loftslugen.
De affyrede deres Bøsser uden synderlig Virkning.
En Stige blev sat til, og dækkede af Bordet steg
Svenskerne i Veiret. Bjørnstad lod Loftslemmen falde,
Jørgen skjød Kister og Kasser hen over den; derefter
entrede begge op paa Taget og drog Stigen efter sig,
lukkede Lugen og vare foreløbig i Sikkerhed.</p>

<p>Et mærkeligt Syn mødte de to Mænd oppe i fri
Luft. Himlen syntes at staae i Flammer, blaalige og
røde Luer slikkede op bag Skovbrynet, uden dog at
farve Træernes mørke Skyggerids. Et pragtfuldt Nordlys
luede denne Nat over Horizonten; lydløst og ilsomt
gled Farveskjær og Mørke over i hinanden, steg og<span class="pagenum"><a name="Side_151" id="Side_151" title="[S. 151]"> </a></span>
sank, som om en heftig Kamp førtes, ublodig og dog
som blødende Lysstrømme, heftig som jordiske Lidenskaber
og dog ophøiet som overjordiske Magters Stævne.</p>

<p>Eftersom Nordlys og Nordpol ere et af vore Dages
brændende Spørgsmaal, kan det maaskee interessere at
høre, hvad høilærde Magister Jonas Ramus, Sognepræst
til Norderhougs Menighed og gift med den fra Svenskekrigen
saa bekjendte Anna Colbjørnsen, i hine Dage
tænkte om dette Emne.</p>

<p>»Samme Nordlys«, skriver han, »strækker sig vidt
ud i Norden og stiger undertiden saa høyt op, at det
kan sees Søndenfjelds i Norrige, og Aar 1707 blev det
og seet i Kjøbenhavn. Det haver en bleegagtig lys
Farve, naar det staaer stille; men undertiden viser det
adskillige Farver, ligesom Regnbuefarver, naar de stige
høyt i Veiret, og beveger sig hastig op og ned i mange
Greene, ligesom mange Orgel-Piber kunde staae hos
hinanden, hvilket skeer med utroelig Hastighed, ligesom
mange Pustere kunde puste dem op i Veyret, hvorefter
de hastigen stiger ned igjen og blive gandske borte og
igjen paa et andet Sted optendes. Samme Nordlys forsvinder
saa snart det begynder at dages.</p>

<p>Hvorfra dette Lys kommer synes meget underligt,
efterdi det kand ikke være nogen Reflex af Solens eller
Maanens Lys; man kand ikke heller vide om under
Nordpolen skulle findes saa store Ild-Bjerge, at Flammen
deraf kunde lyse mod Iisbjergene og derfra give
en Reflex i Luften og Skyerne.</p>

<p>Det synes ikke urimeligt, at en Jernmaterie, formedelst<span class="pagenum"><a name="Side_152" id="Side_152" title="[S. 152]"> </a></span>
flammende Ild-Bjerge har sin Aabning under
Nordpolen og saa rigelig imprægnerer Luften, at Magneten
finder deraf sin Føde og Vederkvægelse.</p>

<p>Dog, lad det nu være, at under Polen findes brændende
Ild-Bjerge, saa kunde man endnu tvivle, om
Nordlyset deraf kunde foraarsages, uden man vilde sige,
at der kand være dybe Dale mellem Iis-Bjergene, mellem
hvilke Luften trænges tilsammen og deraf, som en Puster
af et Hul, puster de illuminerede Skyer langt op i
Veiret eller og, at Reflexen af de opstigende Flammer
og deres hastige Bevægelser sig i Skyerne præsenterer
ligesom i et Speil, i hvilket man seer ikke alene de
reflekterede Lys og Straaler, men og deres Bevægelser.</p>

<p>Af disse Conjecturer og Gisninger kand enhver
tage saa meget af, som hannem lyster, efterdi man
derom ikke haver eller kand have nogen vis Erfarenhed.«</p>

<p>&mdash; Bjørnstad og Jørgen laa tause udstrakte paa
Trætaget, der vendte mod Afgrunden, og vare saaledes
endnu skjærmede mod Fjendens Kugler. Nu ventede
de paa, hvad som komme skulde. En høitidelig, blød
Stemning syntes at beherske Bjørnstad. Han havde
foldet Hænderne under Nakken og saae opad mod de
blinkende Stjerner.</p>

<p>»Lille Jørgen,« sagde han omsider; »hav Tak,
Kjære. I dette Øieblik er jeg vist nærmere Gud end
nogensinde. Nu skal jeg skrifte for Dig. Tak, Du
lille Dreng, der saae op paa mig med dine blaa, troskyldige
Øine, frygtsom og bedende, naar jeg tugtede
Dig for Retfærds Sag. Husker Du: en Gang drog Du<span class="pagenum"><a name="Side_153" id="Side_153" title="[S. 153]"> </a></span>
Huen af og bukkede efter Afstraffelsen? Jeg slog Dig
aldrig siden. Jeg kjender Dig nu og er glad derover
denne Nat, da der maaskee bliver løst op for mig og
min Elende. Gud signe Norge! Gud holde sin Haand
over Mari og Drengen og Dig! &mdash; Troer Du ikke, jeg
veed, at Du som et Egern i dette Nu kan redde Dig,«
vedblev han lidt efter, »over paa Fyrren dèr, som luder
over mit Tag, og som jeg lod staae for din Skyld? Jeg
saae Dig som Dreng mangen Gang svinge Dig herover,
naar Mari dernede lokkede Dig med Sødsager og anden
Slikvornhed. Men Du bliver denne Nat hos mig, min
Gut, Du flygter ikke; det er min Stolthed: een god
Nordmand bliver hos mig.«</p>

<p>Jørgen laa paa Albuen og saae ind i Bjørnstads
Ansigt.</p>

<p>»Tak for Bankene, Morbror, allermeest Tak for
Bankene!« hviskede han og listede famlende sin Haand
ind i Bjørnstads.</p>

<p>»Dette her er stort, det er reent ud livsaligt!« udbrød
den eensomme Mand, slap Bøssen og aabnede
Armene, som om han favnede Himlen. »Jeg takker
Dig ogsaa, algode Gud, for Bankene, jeg fik &mdash; de
lærte mig at søge mod Dig, det har jeg aldrig kunnet
takke for før.«</p>

<p>Han tav.</p>

<p>»Seer Du Aftenstjernen deroppe?« vedblev han lidt
efter. »Den lyste over min Sorg og min Glæde mangen
en Kvæld, meest dog i Sorg. Aldrig synes jeg, Solens
Straaler har skinnet klarere over de menneskelige Loves<span class="pagenum"><a name="Side_154" id="Side_154" title="[S. 154]"> </a></span>
nøgne Grusomhed end Stjernen deroppe i Aften i Evighedens
Glands, Loven, forgrenet ud i dens mindste
Smaalighed lige fra Herskermagten af Guds Naade,
Vilkaarligheden, Standsrettigheder, Herren og Trællen,
Dommer og Raad i skjøn Forening, hele denne uopløselige
Urede af Voldtægt; jeg seer det hele i al dets Gyselighed.
Alle mine Dages Lys var blegt; men dette i Aften er
rødt indeni mig. Jeg græd Blod; nu føler jeg Solblodet
i mig. &mdash; Lille Jørgen, siig dem alle og Mari,
at den Dag, jeg seer mit sidste Blod flyde, faaer jeg Fred;
norsk Blod flyder da for Norges Frihed. Velsignet den
Kugle, som fælder mig. &mdash; Det er, som om jeg havde
Festklæderne paa i Aften, &mdash; norske Nationaldragten!«</p>

<p>Han tav. Der glindsede noget vaadt i hans Øienkroge;
men det var sikkerlig ingen Taare. Jørgen laa
foroverbøiet og saae ind i Bjørnstads Ansigt.</p>

<p>»Du taler sært, Morbror,« hviskede han; »det er, som
om jeg hører min Violin skrige inde i fremmede Skove
og ingen andre Steder. &mdash; Jeg holder saa meget af
Dig; jeg synes, jeg er din egen Søn.«</p>

<p>»Norges Søn,« svarede Bjørnstad. &mdash; »Nu nok med
den Tale. &mdash; Stakkels Mari dernede! Hjertet skjælver i
hende for mig; men Svensken gjør ikke hende noget;
der er Ridderlighed i det Folkefærd. &mdash; Jeg beundrer
Krigerhelten Carl; det er et Mandfolk, han!«</p>

<p>Jørgen reiste sig halvt, slog Armen om Morbroderens
Skulder og drog ham til sig.</p>

<p>»Lad os nu bede en Bøn,« sagde han sagte. »Hvem
veed, hvad dette her kan blive til.«</p>

<p><span class="pagenum"><a name="Side_155" id="Side_155" title="[S. 155]"> </a></span>
De to Mænd toge Huerne i Hænderne; deres Læber
bevægede sig.</p>

<p>Lidt efter hørte de Larm nedenunder. Svenskerne
vare trængte op paa Loftet og undersøgte samme.
Bjørnstad kom nyt Fængkrudt paa sin Bøsse. Jørgen
sad ovenpaa Loftslugen for at give den større Vægt.
Nordlyset steg og sank og gav Billedet et forøget vildt
og romantisk Skjær.</p>

<p>»Giv Jer med det Gode!« lød pludselig en Stemme
i Nærheden af de Beleirede; en Skoggerlatter ledsagede
Ordene.</p>

<p>Jørgen vendte sig. Over Husets brede Skorsteen
ragede to svenske Soldater i Veiret; deres Musketløb
blinkede i Maanens Lys.</p>

<p>»For Guds Skyld, Morbror,« hviskede Jørgen; »lad
mig raade. De Mandfolk har Ret; de maa tages med
det Gode.«</p>

<p>Bjørnstads Finger hvilede paa Aftrækkeren, beredt
til at give Ild.</p>

<p>»Sikke noget Snyderi!« vedblev Jørgen henvendt
til Svenskerne. »Vel har jeg hørt, at Kong Carls gossar
gik i Støv og Røg; men jeg har aldrig hørt, at de
sværtede sig i sodede Skorstene for at komme bag paa
ærlige Fjender.«</p>

<p>»Kast Vaabnene!« befalede Vagtmester Erikson.</p>

<p>»Endnu er I da kun to!« meente Jørgen.</p>

<p>»Her er et Par til!« lød et Brøl fra Tagmønningen.
Et Brag ledsagede Ordene; Træflagerne, som dannede<span class="pagenum"><a name="Side_156" id="Side_156" title="[S. 156]"> </a></span>
Taget, splittedes; svenske Soldater og Musketløb kom
til Syne i Aabningen.</p>

<p>»Kast Vaabnene!« gjentog Vagtmesteren. »Een
&mdash; to &mdash;!«</p>

<p>»Tøv lidt, strenge Hr. Vagtmester!« sagde Jørgen
sagtmodig og lod langelig sit Blik glide over mod den
mørke Skov paa den modsatte Side af Kløften. »Jeg
seer nok, I ere vore Overmænd; men hvad agter I at
gjøre med os, naar I nu fanger os spillevende?«</p>

<p>»Rebet!« tordnede Vagtmesteren; &mdash; »hvis det ellers
er Umage værd at gjøre saa megen Ophævelse af Stratenrøvere
som Jer. &mdash; Læg an, Manne!«</p>

<p>En sagte Klirren lød, mens Soldaterne skiftede
Haandgreb om Bøssekolberne. En uhyggelig Stilhed
indtraadte. Bjørnstad stod opreist i Maanens Skjær;
hans brede Pande dannede en skinnende Lysflade, hans
mægtige Bryst strakte sig mod Fjendens Bøsser, roligt
og værdigt, som var her blot Tale om at modtage en
fyrstelig Udmærkelse for tro Tjeneste.</p>

<p>»Een &mdash; to &mdash;!« lød atter Vagtmesterens Kommando.</p>

<p>»Tøv lidt!« raabte Jørgen og sprang frem foran
Morbroderen. »Er I christent Folk og sender to Mænd
i Døden, uden at unde dem Tid til en Bøn?«</p>

<p>»Bed, men kort!« svarede Vagtmesteren utaalmodig.</p>

<p>»Siden de har haft saa travlt med at komme herop
paa Taget, synes mig Vagtmesteren bør lette dem Nedstigningen,«
ytrede Erik Månsson, der var krøbet hen til
Underofficeren bag Tagmønningen, ledsaget af tre Mand.</p>

<p><span class="pagenum"><a name="Side_157" id="Side_157" title="[S. 157]"> </a></span>
»Hvad mener Du?« spurgte Erikson barsk.</p>

<p>»Eia, Huset her er jo en Ørnerede, som hænger
over Afgrunden; lad os tvinge de Mandfolk ud fra
Taget med vore Sabler, saa spare vi Krudtet og har
nok saa megen Fornøielse af at pirke lidt ved dem,
inden de vil til at hoppe.«</p>

<p>»Ikke saa ilde,« sagde Vagtmesteren. »Det er to
slemme Misdædere, vore Kammeraters Blod raaber om
mandhaftig Hævn.«</p>

<p>Under bedøvende Jubel sloge Soldaterne Kreds om
Fangerne.</p>

<p>Jørgen stod rolig ved Bjørnstads Side; han syntes
at lytte med spændt Opmærksomhed ud mod Skoven.</p>

<p>»Nuvel!« sagde han til Vagtmesteren. »Ligesaa
gjerne springe i Døden som krybe i den. Blot maa I,
strenge Hr. Officeer, tilstede en Døende hans sidste Bøn.
I formene mig ikke endnu en Gang at spille den Vise,
som jeg spillede for Kong Carl efter Slaget ved Pultava?«</p>

<p>»Inte det skulde være en lille Løgn for at knibe
Livet?« spurgte Vagtmesteren haanlig.</p>

<p>»<em>Han</em> spillet for Kong Carl ved Pultava?« raabte
Trompeter Månsson og stillede sig frem for Jørgen,
idet han rev Trompeten fra Siden. »Denne her spillede
jeg for vor Konge, da han kjørte fra Slaget, og aldrig
saae Du herligere Helte end Svenskerne i Nederlaget!«</p>

<p>Han satte Instrumentet til Munden og blæste de
første Strofer af den svenske Fanemarsch. Tonerne
løde haarde og skingrende gjennem Natten.</p>

<p>Jørgen trak foragtelig paa Skuldrene.</p>

<p><span class="pagenum"><a name="Side_158" id="Side_158" title="[S. 158]"> </a></span>
»Gav Kong Carl Dig ogsaa sit Billede at bære for
den Musik?« spurgte han, drog en Medaillon frem fra
Brystet og holdt den høit i Veiret. »Du spiller jo falsk
og trakterer dit Instrument som en Slagter.«</p>

<p>»Falsk, Slagter!« skreg Trompeteren og sprang
ind paa Jørgen.</p>

<p>»Ræk ham dit Horn og lad os see, om han kan
blæse sin egen Liigsang bedre,« sagde Vagtmesteren.</p>

<p>»Det Tudehorn duer ikke til Musik,« svarede
Jørgen. »Der hænger en Fidel hernede paa Væggen i
Storstuen; hent den, saa skal jeg spille den Vise for
Jer, som bragte Taarer i Heltekong Carls Øine, da han
laa saaret og forpint paa Leiet. Dermed er det Hele
forbi.«</p>

<p>Vagtmesteren gjorde et Tegn. Månsson forsvandt
gjennem Taget.</p>

<p>Et eget Smil foer over Jørgens Ansigt, medens
han saae over mod Skoven og slog sine Hænder sammen,
som for at varme Fingrene.</p>

<p>Lidt efter modtog han ung Halvors Violin.</p>

<p>»Lir Du nu din Vise af i en Fart!« sagde Månsson
og lo; »bagefter skal jeg plante denne her som en
ægte Slagter i dit Hjerte!«</p>

<p>Han svingede Sablen over Fangens Hoved.</p>

<p>Jørgen greb Violinen og lagde den til Kinden. En
bred og skærende Tone brød løs under et Buestrøg,
som aldrig syntes at skulle faae Ende; derefter gled
Vuggevisen frem, blid og skjælvende. Det lød som et
Barns Bøn om Hjælp, en Maning, et Angstraab om<span class="pagenum"><a name="Side_159" id="Side_159" title="[S. 159]"> </a></span>
Dødsfare. Jørgen holdt inde, lyttede, som om han
ventede et Svar. Da foer pludselig det samme gaadefulde
Smil over hans Ansigt; han kastede Hovedet tilbage,
saae op mod Stjernerne og spillede Värmelandsvisen.
Blide, inderlige Toner stege frem i Tusmørket;
de kom som et Savn, som en Hilsen fra Hjemlandet,
som et vemodigt Minde, Skyggerigets hemmelighedsfulde
Røst til de Levende; rigere og mægtigere banede Tonerne
sig Vei under de stigende Buestrøg, Livets Længsel, Seirens
Fryd lød tilsidst i den gamle, gribende Folkevise.</p>

<p>»Han kan ikke gjøre for, at det lyder saa kjønt,«
hviskede Månsson; »det er <a class="corr" name="rett_20" id="rett_20" title="var: Dødsdellriet">Dødsdeliriet</a>, som kriller i
Fingrene paa ham.«</p>

<p>Jørgen stod omgivet af drukne, lyttende Soldater.
Nogle følte Beruselsens let vakte Høitidelighed med Bøsserne
beredte til Executionen, andre stode tause, grebne
af Øieblikkets storladne Romantik og drak i dette korte
Øieblik ubevidst af rene Vandaarer, af Poesiens, af
Barnesindets evig sprudlende Strømme. Fædrelandet,
dette halvtbegrebne Ord, dirrede i disse halvtfuldbaarne
Sjæle. Der blev ganske stille. Det store Moderland,
Menneskehedens, svensk, norsk eller udenlandsk var
over dem alle.</p>

<p>Jørgen havde sænket Buen. Vagtmesteren traadte
hen til ham.</p>

<p>»Frem med det Billede, Du siger, vores Konge gav
Dig!« sagde han. »Der kan være noget i det.«</p>

<p>Jørgen aabnede Medaillonen. »See og gjenkjend det
Alle,« udbrød han med lav Røst. Carl den Tolvtes<span class="pagenum"><a name="Side_160" id="Side_160" title="[S. 160]"> </a></span>
Ansigt med de smalle Kinder og den mandige, urokkelige
Ro viste sig i det hendøende Nordlys.</p>

<p>»Det har sin Rigtighed,« sagde Vagtmesteren og
holdt Haanden hilsende til Huen, medens han betragtede
Billedet. »Her mangler blot Hugværgen, vor Konge altid
slæber henad Jorden. &mdash; Træd an, Manne!«</p>

<p>Soldaterne sluttede Geled.</p>

<p>»Præsenteer Gevær for denne Mand!«</p>

<p>Soldaternes Hilsen klirrede taktfast i den lette
Frostluft.</p>

<p>»Den Mand bærer vor Konges Billede om sin Hals;
derfor sende vi ham i Døden med Officeershonneur.«</p>

<p>Soldaterne adløde ivrigt og beredvilligt.</p>

<p>I Vest rødmede Himlen af den nedgaaende Maane,
der hang som en glødende Ildkugle over de sorte Skove.
To Fyrretræesfakler, der vare tændte for Executionen,
kastede et grelt Lys over de arrede Krigeransigter.</p>

<p>»Nu ind paa dem med Sablerne og i Afgrunden
med dem!« kommanderede Vagtmesteren.</p>

<p>»Nu blot en Bøn, svenske Mand!« sagde Jørgen;
»blot en ganske lille een for Jeres egne syndige Sjæle!«
raabte han med hævet Røst, slog Armen om Bjørnstads
Skulder, medens Soldaternes Kreds trængte dem Skridt
for Skridt nærmere mod Afgrunden.</p>

<p>Der lød et Glenteskrig ovre fra Skoven.</p>

<p>»I Knæ, Morbror!« hviskede Jørgen. »Stræk Dig
fladt hen ad Taget. Ret nu skyder Klokker Bakke og
hans Folk derovre.«</p>

<p>Bjørnstads Kæmpeskikkelse vaklede under Jørgens<span class="pagenum"><a name="Side_161" id="Side_161" title="[S. 161]"> </a></span>
Tryk. Han sank i Knæ. I det samme kastede Jørgen
sig over ham, knugede ham mod Jorden og raabte med
sine Lungers fulde Kraft:</p>

<p>»Skyd, norske Mænd &mdash; i Jesu Navn, skyd!«</p>

<p>Lynglimt, ledsaget af skarpe Knald, brød frem fra
Skovens Stammer; fem svenske Soldater straktes henad
Husets Tag.</p>

<p>»Forræderi!« raabte Vagtmesteren og krøb med de
tiloversblevne Soldater ilsomt ned gjennem Hullet i
Taget. Et Jubelskrig hilste de Flygtende; Klokkeren
fra Id, Halvor og deres Mænd bleve synlige mellem
Træerne paa den modsatte Side af Kløften.</p>

<p>Men længst tilbage stod en slank Pigeskikkelse.
Hun havde i Dødsangst bævende lyttet til Violinens
Toner, &mdash; havde længst forstaaet, at han derovre spillede
den store Lidenskabs Fest og Frelse ind i hendes
Sjæl.</p>

<p>Bjørnstad reiste sig med et Suk.</p>

<p>»Saa vende vi tilbage til den graa Aldaglighed,«
sagde han. »Men tilstaa, Fidelspiller: da Du spillede
din Moders Vuggevise, saa troede ogsaa Du, at det
stundede mod den store Hvile?«</p>

<p>»Lee ikke, spot ikke, Morbror,« jublede Jørgen og
pegede opad med Buen. »Da jeg spillede den Vise,
troede jeg saa fast, vi vilde blive hjulpne. Der er helligt
Trylleri ved den. Hver Gang jeg spiller den Sang
i Nød og Betryk, saa lyser det op, og jeg bliver hjulpet,
&mdash; for saa er Mor med, skal jeg sige Dig.«</p>

<p>Det var paa den Tid, da Lys og Mørke brødes.<span class="pagenum"><a name="Side_162" id="Side_162" title="[S. 162]"> </a></span>
Morgentaagen bølgede mellem de riimfrosne Grene.
Da den lettede, og Solen seierrigt brød igjennem, laa
ifølge et Øienvidnes trykte Beretning fem svenske Soldater
paa Bjørnstads Tag, »og de glemte at gaa ned
siden«.</p>

<hr class="chapbreak" />
<p><span class="pagenum"><a name="Side_163" id="Side_163" title="[S. 163]"> </a></span></p>




<h2><a name="SPIONEN" id="SPIONEN"></a>SPIONEN.</h2>


<p><span class="pagenum"><a name="Side_164" id="Side_164" title="[S. 164]"> </a>
<a name="Side_165" id="Side_165" title="[S. 165]"> </a></span>
Næste Morgen laa Svendsen Bakke oppe i en
muret Fordybning paa Udsigtsbjerget ovenfor hans
Gaard, Bakke. Herfra kunde han holde Øie med den
svenske Grændse og tillige see Hjemmet nede ved
Bakkesund, som paa dette Sted er ca. 300 Meter bredt.
Stedet bærer endnu Navnet »Klokkersengen« og fremvises
som en af Egnens Seeværdigheder. I vore Dage
tilhører denne Gaard en dannet og belæst Bonde,
Mathis Bakke, hvis Slægt har eiet Stedet siden Klokkerens
Død. Eftersom Gaarden ligger nær ved Grændsen, blev
den i alle Svenskekrige besøgt af Fjenden.</p>

<p>Svendsen Bakke sad denne Morgen med Bøssen
ved Fod og saae frem for sig i Taagerne, der joge
hinanden i Dalen. Her ventede han nu i offerglad
Kjærlighed til sit Land. Han havde gjort sit Livs
Regnestykke op og var i Fred med sig selv. I Dag
sad han her i fuld Livskraft, beredt til i Morgen at
træde ind i Evigheden. Hjemme i Stuen groede hans
Sønner i Veiret, det unge Norge, omgivet af en kløgtig<span class="pagenum"><a name="Side_166" id="Side_166" title="[S. 166]"> </a></span>
Moders Røgt &mdash; hvad Magt laa der nu paa <em>hans</em> Liv,
dersom han kunde gavne sit Land? Han var det
gamle Træ, der havde saaet sin Sæd, rede til at falde
for Øxen.</p>

<p>Bakke var igjen i Dag iført en islandsk Trøie, et
Læderbælte om Livet, i hvilket stak en Pistol og en
lang Tollekniv i udskaaret Træskede.</p>

<p>Nede i Dalkløften lød endnu Ulvenes Tuden. I
hine Dage strakte uigjennemtrængelige Skove sig over
de skjønne Bakkedrag. Her levede endnu Vildtet i
frodige Flokke og gjorde Vinterveiene usikre ved høilys
Dag, naar Frost og Snee gjorde Føden knap.
Solen steg op over Idsletten, Hundreder af bredkronede
Fyrretræer og Graner, som i tidligere Aarhundreder
havde været Vidne til Svenskernes hyppige Indfald i
Landet, strakte deres rødbarkede Grene ud over Jorden;
den stigende Sol mægtede næppe at trænge igjennem
deres Fletværk. Andre Steder stode Træerne længere
fra hverandre og dannede luftige Perspektiver udad
mod de blaa Taager, der fanger Fantasien og leder
den ind til endnu vildsommere Egne i Skovenes Dyb.</p>

<p>Der lød knirkende Skridt over Fjeldstien, og Halvor
kom til Syne. Han bar en vægtig Kiste i Remme
over Ryggen, i Bæltet stak en mægtig Rytterpistol, et
Krigsbytte fra den sidste blodige Nat; dens skinnende Skaft
og Løb røbede, at den nylig havde været Gjenstand
for en kjærlig Oppudsning. Desforuden bar han et
Horn i en Snor over Skulderen.</p>

<p><span class="pagenum"><a name="Side_167" id="Side_167" title="[S. 167]"> </a></span>
»Godt, at Du kommer inden berammet Mødetid,«
sagde Klokkeren og reiste sig.</p>

<p>»Jeg er saa bedrøvet, Morbror,« sagde Halvor og
rystede Byrden af sig. »Jeg troede ikke, der i Verden
var saa tung en Sorg at bære.«</p>

<p>»Er der noget iveien hjemme?« spurgte Svendsen
Bakke.</p>

<p>»Aa nei,« svarede Halvor; »Far og Mor ere flyttede
over i Moster Ulles Hytte, desformedelst Svenskerne
har skamferet hele vort Huus, Ruderne ere knasede,
Møblerne masede, og ingen af Byesfolket eller Naboerne
vil hjælpe os at sætte det sammen igjen, for nu er Far
jo fredløs.«</p>

<p>»Hvordan er det med din Mor?« spurgte Klokkeren.</p>

<p>»Mor ligger syg i Moster Ulles Seng; Mor er jo
kun en Kvinde og saa svag og god. Du troer det
ikke, men hun græd ogsaa over de faldne Svenskere,
der blev baaret ud af vort Huus i Morges!«</p>

<p>»Naar vi i Nat komme hjem fra Colbjørnsens
Ærinde i Svenskeleiren, saa flytte vi dine Forældre ned
til mig paa Bakke,« sagde Klokkeren; »i mit Huus ere
de fredlyste.«</p>

<p>»Mor flytter ikke fra Far, og Far bliver paa
Fjeldet,« sagde Halvor bestemt. »Olaug er borte,« tilføiede
han sagte.</p>

<p>»Olaug?« spurgte Bakke.</p>

<p>»Jeg bad hende saa mindelig om at blive hos
Mor; men hun rystede paa Hovedet og sagde, at et
Skjændselsbarn ikke havde blivende Sted under Bjørnstads<span class="pagenum"><a name="Side_168" id="Side_168" title="[S. 168]"> </a></span>
Tag. Saa tog hun sine fattige Klæder og gik
til din Kirke i Id. Jeg fulgte hende og blev udenfor
Døren. &mdash; Ak, Morbror, der er vist ikke mange Mennesker
i Verden, der har baaret saa tung en Sorg som
jeg i denne Morgenstund. &mdash; Hun slæbte sig op langs
Stoleryggene som en syg og træt, gammel En, og hun
blev ved at vrikke med Hovedet og hviske: »Mit gamle
Hjem &mdash; mit gamle Hjem!« &mdash; Hvor Vinden skar, og
Taaren frøs paa hendes Kind, dèr hun laa paa Mormors
Grav og græd, og hun kyssede Træværket om
Graven og sagde med høi Røst: »Herre Fader, Du,
som kan bøie alle Hjerter, mag det saa, at jeg maa
komme hjem igjen!« &mdash; Nu er hun gaaet til Halden
og sin nye Plads, og det er min Skyld det Hele, derfor
er jeg saa bedrøvet og hjertesyg.«</p>

<p>Bakke hørte til, mens han ordnede nogle Smaapakker
i Kramkisten, som Halvor bragte, og fordeelte
dens Indhold, Uldsager og Tobak, i to Byldter.</p>

<p>»Vi ere i Dag Alle som Olaug hjemløse i Fjendehaand,«
sagde han. »Lad os nu først søge at redde
vort Land; siden hente vi Olaug hjem, din Mor og os
Alle.«</p>

<p>Han gav Halvor den ene Pakke, tog selv den
anden, og de begave sig af Sted for ifølge Peder Colbjørnsens
Ønske at udspeide Fjenden og bringe sikker
Underretning om hans Styrke og Stilling og Planer til
Frederikshald.</p>

<p>»Du har Ret, Morbror!« udbrød Halvor. »Nu
maa vi slaaes som Mænd; bagefter kommer alt det<span class="pagenum"><a name="Side_169" id="Side_169" title="[S. 169]"> </a></span>
andet vel af sig selv. &mdash; At dette netop skulde hænde
mig den lykkeligste Krigsdag i mit Liv!«</p>

<p>Lidt senere mødte Vandringsmændene to Bønder,
Niels Nordby og Jens Aas.</p>

<p>»Hvor skal I hen, Klokker Bakke?« spurgte Jens
Aas.</p>

<p>»Vi skal hen til Svensken og sælge ham lidt
Skraatobak og andet Pilleri,« svarede Bakke og smilede.
»Med det samme er han maaskee saa freundlig at fortælle
os lidt om, hvad han har for.«</p>

<p>»I komme til at vælge en anden Vei, Klokker,«
sagde Niels Nordby; »der kommer nogle svenske
Ryttere her nedover, og de er heelt mordlystne at see
til; ret strax dreie de om Pynten.«</p>

<p>»Hvor mange ere de?« spurgte Klokkeren.</p>

<p>»De er fire og tyve Mand og har en Oberstlieutenant
med sig.«</p>

<p>»Saa maa vi vel gaa af Veien for dem,« sagde
Bakke sagtmodig og skred ind i Skovtykningen.</p>

<p>Her lagde han og Mændene sig i Baghold. Da
de havde ligget en Stund, kom et fjendtligt Rytterparti
i fuld Fart til Syne paa den smalle Skovvei. En
samtidig Vaabenfælle beretter ordret følgende om denne
Morgens Hændelse:</p>

<p>»Klokkeren samt de andre Bønder skjøde til Fjenden
og traf saa vel, at Oberstlieutenanten ved Navn Baltzer
faldt strax død ned paa Jorden og Hesten ligesaa.
Over disse uformodentlige Skud blev al hans underhavende
Følge forfærdet og gave Hestene af Sporerne<span class="pagenum"><a name="Side_170" id="Side_170" title="[S. 170]"> </a></span>
og rede bort. Da de nu i denne Angst havde rendt
en Fjerdingvei derfra, mødte de en Bondepige, som de
hævnede deres Harm paa og lod see deres store Mandhaftighed,
idet de hug hende i Axelen, fordi hun ei
vilde bekjende, hvem der laa i Skoven, som var umuligt,
eftersom hun det ei vidste. Da de nu ei fik nogen
Underretning derom, syntes dem det dog ei være anstaaeligt,
saaledes at forlade deres Oberstlieutenant og
ikke at see, om der var flere end de tvende, som de
hørte skyde, hvorfor de vendte tilbage med et skjælvende
Mod og fandt Oberstlieutenanten for sig dødskudt
ind ad Panden og ud ad Nakken. De begyndte da at
skrige og formane Klokkeren med Bønderne, at om
de havde Mod, de da nu vilde komme til sig; dog
stode de et godt Stykke fra Pladsen, hvor de havde
taget Liget fra. Men den gode Klokker Ole Svendsen
Bakke samt de andre Bønder forstode sig meget vel
paa det Gjæstebud, de bleve indbudne til, og laa derfor
stille i den Tanke at skjænke disse gode, svenske
Mænd et Par hver sin Kugle og siden gaa sin Vei.
Da nu Fjenden Ingen fornam i Klippen, toge de bort
med det, de fik, stoppede Liget i en Sæk og førte det
med sig.« &mdash;</p>

<p>Den Klippe, hvor Oberstlieutenanten blev skudt,
kaldes endnu i Dag »Baltzerklippen« eller »Generalkloven«,<a name="FNanker_1" id="FNanker_1" href="#Fodnote_1" class="fnanchor">[1]</a>
fordi Tradition og Folkesnak senere har<span class="pagenum"><a name="Side_171" id="Side_171" title="[S. 171]"> </a></span>
forfremmet den faldne Officeer til General, af hvilke
der skal have været Overflod i Carl den Tolvtes Armee.</p>

<p>»Gud være hans Sjæl naadig!« sagde Klokkeren
alvorsfuld og traadte frem fra sit Skjul. »Han var vor
Fjende; nu er han min Anklager hos Gud.«</p>

<p>»Nei, Morbror, Vorherre siger: saadan En, der
lister ind i norsk Land i Mulm og Mørke og bedriver
Hærværk og voldeligt Overfald!« udbrød Halvor, der
syntes at have rystet Morgensorgen af sig, stolt og
lyksalig over denne mandige Bedrift. »Saae Du, hvor
Generalen slog Armene i Veiret, da han faldt ned over
Klippen som en fyldt Sandsæk? Han sagde vist Farvel
til os. Hurra! det er noget andet end at skyde Ulve
og Egern. &mdash; Der ligger han nu i Sækken, svenske
Generalen!«</p>

<p>»Stille, Dreng!« sagde Klokkeren barsk. »Den
Døde haaner man ikke; han faldt i sin Konges Ærinde
som en ærlig Soldat.«</p>

<p>»Det gjorde han; men han faldt for en ærlig,
norsk Kugle, der værnede sit Land, og Du er den
tapreste Degn, Norge har haft, Morbror Bakke; jeg
holder meget mere af Knaldet af din Bøsse end af
Knebelen i din Klokke &mdash; Sippedeia &mdash; en svensk
General!«</p>

<p>De gik nu tause videre og undgik Hovedveien.
Jens Aas og Niels Nordby bøde Farvel lidt længere
henne. Bakke og Halvor kjendte hver Sti og Kløft
og Klippeskjul i flere Miles Omkreds. Efter en Times
Forløb, hvori de havde banet sig Vei ad bugtede<span class="pagenum"><a name="Side_172" id="Side_172" title="[S. 172]"> </a></span>
Fjeldstier, udstødte Klokkeren et Skrig, som naar Urfuglen
skogrer. Det blev besvaret høiere oppe i Fjeldet,
og en Bonde kom springende nedover mellem Klippeblokkene.</p>

<p>»Du lader vente paa Dig, Haavi,« sagde Bakke.</p>

<p>»Vor Ko er ilde syg,« svarede Bonden; »hun staaer
og skronner og æder hverken Hø eller Skraa. I, som
er saa forfaren en Mand i Lægekunst og Bøger, kjender
vist Raad derfor?«</p>

<p>»Har Du seet noget til Svensken, som jeg sendte
Dig ud at spore?« spurgte Klokkeren barsk.</p>

<p>»Javel; der ligger et Parti paa henved femten
hundrede Mand Ryttere og Fodfolk heromme Nord paa
bag Kulhytten.«</p>

<p>»Det er godt,« sagde Klokkeren. »Giv Koen i
Aften et frisk Opkog af Timian og Krusemynte og
andre stærke Urter &mdash; skjøndt Du fortjente at miste
din Ko, siden Du tænker først paa, at den er i Fare,
og siden paa, at dit Land er i Nød.«</p>

<p>Bakke og Halvor fortsatte deres Vei i den Retning,
Bonden angav, at Svenskerne laa.</p>

<p>Solen var gaaet bag Skyer, og den korte Vinterdag
heldede, da de naaede en Fjeldskrænt, der om
Sommeren bærer mange Mosarters rige Farver fra den
varmeste Terrasienna til det lyseste Guld. Nu laa
Klippen hen i Sort og Hvidt, Tid, Regn og Vinterens
Kulde havde furet den med Fortids Runer; graa og
blaalige Afstandstaager fyldte Kløfterne, tunge Skyer
hang fast i Trætoppene over de granbevoxede Skrænter.</p>

<p><span class="pagenum"><a name="Side_173" id="Side_173" title="[S. 173]"> </a></span>
»Jeg seer dem, Morbror,« hviskede Halvor, der
sneg sig nogle Skridt foran Bakke; »de have tændt
Vagtblus dernede og koge Mad &mdash; de myldre som
Maddiker i en fremmed Mands Meelsæk.«</p>

<p>»Ær din Fjende, Knægt!« sagde Klokkeren. »<span class="bold"><em>Han</em></span>
lyder sin Konges Bud, <em>Du</em> dit Lands; enhver kan
være god for sig.«</p>

<p>»Ja, Svensken kan være god for sig, naar han
vil lade Norge være i Fred for sig,« svarede Halvor
heftig. »Hvad troer Du, han vilde sige, om vi saadan
væltede os ind i hans Land og slog Ruder og Døre
ind i hans Rige? &mdash; See, hvor Luen flammer under
Røgskyerne dernede, og see, Morbror! &mdash; der blinker
Vaaben gjennem Røgen. Det er som et herligt Eventyr
af Sagabogen! &mdash; Var det ikke svenske Fjender,
saa vilde jeg være med blandt dem dernede.«</p>

<p>Klokkeren fortsatte sin Vandring uden at svare;
hans Tanker kredsede om hans Formaal; han saae og
hørte, han speidede og lyttede og gik rolig videre.</p>

<p>Som efter en uhørlig Befaling begyndte pludselig
Trommer og Horn at lyde rundt omkring dem. Soldaterne
sprang op fra Baalene, strømmede ud fra Sæterhytter
og Granrishuler, for at samles omkring Fanen;
en Psalme lød gjennem Tusmørket, dumpt og pligtsmæssigt
sunget af hæse, sprukne, ogsaa af rene Mandfolkestruber.
Nogle sang med Følelse, andre af Vane;
det lød høitideligt i Skovstilheden.</p>

<p>Hver Morgen Klokken syv og hver Aften Klokken
fire lod Kong Carl sine Soldater holde Bøn. Naar<span class="pagenum"><a name="Side_174" id="Side_174" title="[S. 174]"> </a></span>
Timen slog, og Trompeten kaldte, standsede Mandskabet
selv under Fremrykning; hver Soldat faldt paa Knæ paa
det Sted, han stod, ligesaa Kongen, hvor opblødt eller
sumpet Vei og Mark end var. Kong Carls dybe Gudsfrygt
stemmede nøie overeens med hans rene og nøisomme
Sæder, hans Uegennytte og Gavmildhed, men
stod i paafaldende Strid med hans Uforsonlighed,
Krigs- og Hærgelyst. Selv bar Carl den Tolvte altid
Gustav Adolphs Bønnebog i sin Lomme og læste deri
hver Morgen, tillige Søndag Eftermiddag, og nedskrev
i Begyndelsen hver Gang, han havde gjennemlæst
Bogen. Da han var begyndt Læsningen forfra fjerde
Gang, rev han dog Anmærkningen ud af sin Noteerbog,
for at Ingen skulde tro, at han pralede hermed.</p>

<p>Klokkeren var standset; han foldede sine Hænder
og sænkede Hovedet. For ham var Andagtstimen
følt og sand mellem Fjender som i hans egen Kirke.
Halvor gjorde, ligesom han saae Morbroderen gjøre;
men hans Blik fløi uroligt og nysgjerrigt frem og tilbage
over de fjendtlige Grupper, og han kom til at
sige: »helliget vorde mit Navn« i Stedet for »dit
Navn«, mens han fremsagde Fadervor.</p>

<p>Lidt senere traadte Bakke og Bjørnstads Søn ind
i Svenskernes Leirkreds. Der var rundt om reist Telte
og Hytter af Grangrene; udenom Leiren stode Rustvogne,
Feltskyts, Rytteriets Heste; hist og her laa henslængt
paa Sneen Gryder, Øxer, kort sagt, det Virvar
herskede, som var eiendommeligt for hine Tiders fremrykkende<span class="pagenum"><a name="Side_175" id="Side_175" title="[S. 175]"> </a></span>
Armeer. En dæmpet Summen fyldte Luften
under Fyrretræerne, hvis Kroner denne Aften tav.
Klokkeren skred uforsagt fremad; de udstillede Forposter
ved Veien havde ikke bemærket de to Mænd,
der traadte frem fra Skovtykningen.</p>

<p>»Hvem dèr?« raabte nogle Soldater og sprang op
fra Varmebaalet.</p>

<p>»En ringe Kjøbmand, som agter at slaa en
Handel om Et og Andet i Kong Carls Leir,« svarede
Klokkeren og standsede.</p>

<p>»Grib og undersøg dem!« befalede Underofficeren.</p>

<p>Et Par Soldater udførte Befalingen, men fandt
intet mistænkeligt.</p>

<p>»Jeg har et Par forsvarlige Kravestøvler; vil I
ikke ogsaa see dem efter?« spurgte Halvor eenfoldig.</p>

<p>I næste Nu var Klokkeren og Drengen omringet
af veirbidte, forfrosne, svenske Krigere; de opstrøgne
Knebelsbarter, de arrede Ansigter og opsvulmede Hænder
bød Velkommen. Underofficeren kommanderede barsk,
idet han pegede paa Bissekræmmernes Byldter:</p>

<p>»Saa op med Lædiken!«</p>

<p>Svendsen Bakke udbredte omhyggeligt sine Varer
paa et Dækken; Halvor saae sig om med spillende
Øine.</p>

<p>»Uldne Trøier og Vanter!« sagde Vagtmesteren
foragtelig; »den Slags bruger hverken Kong Carl eller
hans Mænd &mdash; Skraatobak &mdash; det lader jeg gaa &mdash;<span class="pagenum"><a name="Side_176" id="Side_176" title="[S. 176]"> </a></span>
&mdash; Brændeviin &mdash; det liver Herren evig op i jeres
fordømte Isfjelde! &mdash; Hid med Brændevinen!«</p>

<p>Klokkeren og Halvor skjænkede beredvilligt af
deres Dunk for de kjøbelystne Soldater.</p>

<p>»Hvad har Du dèr?« spurgte den mistroiske Underofficeer
og pegede paa en Pakke, som Svendsen forsigtig,
men temmelig iøinefaldende lagde til Side.</p>

<p>»Det er Stads til svenske Generalen,« sagde
Klokkeren.</p>

<p>»Det er Forgift,« sagde Halvor og stillede sig foran
Pakken.</p>

<p>»Svenske Generalen!« ytrede Vagtmesteren; »det
er i Nat selve Kong Carl.«</p>

<p>»Selveste Krigsmaiestæten!« udbrød Halvor og
trak Huen af. »Ak, om jeg kunde faae ham at see i
Ansigtet, blot een Gang, saa skjænker jeg i Grams
hele min dyre Byldt til Jer Alle. Kong Carl, Soldaternes
mægtigste Soldat &mdash; Herre Jemini, Morbror, bed dem
dog, om vi maa faae ham at see, blot et eneste Minut.
Jeg vil saa gjerne see ham.«</p>

<p>Drengens uforbeholdne Begeistring tiltalte den
svenske Befalingsmand og kom Svendsen Bakke vel
tilpas.</p>

<p>»Om I kunde tilstaa os en saa formastelig Bøn,«
sagde han, »hvis Kong Carl virkelig findes her i Leiren,
for nede i Frederikshald sagde de i Morges, at han var
draget med Hæren ad Christiania til.«</p>

<p>»Kong Carl er allevegne og ingen Steder,« svarede<span class="pagenum"><a name="Side_177" id="Side_177" title="[S. 177]"> </a></span>
Befalingsmanden. »I Aftes kom han hertil; en Hest
styrtede under ham underveis.«</p>

<p>»Styrtede?« udbrød Halvor.</p>

<p>»Kongen elsker sine Krigere, skal jeg sige Jer,
og mener, at vort Haandværk er det ypperste paa
Jorden,« vedblev Underofficeren med Selvfølelse. »I
Gaar inspicerede han Rytteriet ved Enningdalbroen.«</p>

<p>»Kors, har I Rytteri ogsaa dèr?« udbrød Klokkeren
beundrende. »Monstro de kunde have Brug for lidt
Bissekram?«</p>

<p>»Ja, Hestfolk har vi nok af, blot jeres forbandede
Klipper havde lidt mere Foder. Over hundrede Heste
maa vi slaa løse deroppe om Natten, for at de kan
faae noget at bide.«</p>

<p>»See, see! over hundrede Heste!« sagde Bakke.
»Men det var Kong Carl, I fortalte saa kjønt om.«</p>

<p>»Carl kæmper ved vor Side som en trofast
Kammerat, og for at forbinde vore Saar river han sin
Skjorte itu.«</p>

<p>»Sin kongelige Skjorte!« gjentog Halvor.</p>

<p>»Men han fordrer, at vi skulle sulte og fryse
ihjel uden at kny,« vedblev Vagtmesteren og tømte
det Tinbæger, som Bakke holdt hen for ham. »Den
af os, som beder Fjenden om Kvarteer &mdash; pføi! &mdash;
han er brændemærket. Og vor Konge kan rolig see
os bløde og falde i tusindeviis; han rider seiersstolt
over sine Svenskeres Lig.«</p>

<p>»Det maa der ikke klages over,« sagde en graahaaret
Soldat; »han sulter omkap med os; vi hører<span class="pagenum"><a name="Side_178" id="Side_178" title="[S. 178]"> </a></span>
hans Hjerte banke for os midt i Kanontordenen. Leve
vor Kammerat, Kong Carl!«</p>

<p>Et Leveraab lød dumpt og gjenklangløst over
Sneepuderne i den stivfrosne Egn.</p>

<p>»Jeres Konge lader til at være en brav Mand,«
sagde Klokkeren.</p>

<p>»<em>Jeres</em> Konge bliver ogsaa en brav Mand, for
snart er Kong Carl Jeres Konge.«</p>

<p>»Og de Asieres og Tyrkeres med,« sagde Halvor
og bukkede. &mdash; »Kan vi saa faae ham at see?«</p>

<p>Svendsen Bakke uddeelte under denne Samtale sin
Skraatobak uden saa nøie at see paa Betalingen, og
det gik altsammen overmaade fredsommeligt. Vagtbaalet
bragte de mørke Fyrrestammer til at rødme,
Træerne kastede deres mørke Skygger over Soldaterne,
der lo og sang, mens Elven laa stivfrossen og taus.</p>

<p>»Ja, saadan er vor Konge,« sagde en arret Soldat
og skuldrede den afbarkede Green, hvormed han som
et Roer rørte rundt i Grødgryden. »Nu ligger han paa
et Knippe Grangrene derovre i Sæterhytten og holder
Dom over General Aschenberg, der nyssens reiste af
Landet med sit Regiment, fordi Jeres Præst i Schieberg
fortalte ham Røverhistorier om, at I havde et overmægtigt
Overfald for.«</p>

<p>»Ja, Aschenberg rendte nok Klokken 1 om Natten
fra Øllet, som stod og gik i Karrene, og fra Deigen,
som de samme Aften havde sat til hele Regimentets
Underholdning!« lo Halvor, »og aldrig saa snart
skikkede jeres General Breve af Sted fra Præstegaarden,<span class="pagenum"><a name="Side_179" id="Side_179" title="[S. 179]"> </a></span>
saa var jo Præsten færdig at give vores Folk Kundskab
og snappe Postdragerne<a name="FNanker_2" id="FNanker_2" href="#Fodnote_2" class="fnanchor">[2]</a> bort.«</p>

<p>»Jeg vil saa gjerne hen og see Kong Carl,« gjentog
Halvor og kastede hele Indholdet af sin Pakke i
Grams til Soldaterne. »Blot et eneste livsaligt Blink
udenfor Vinduet, det kan jo ikke skade ham. Siig ja
&mdash; aa hvad, strenge Hr. Oberst?«</p>

<p>Vagtmesteren stod lidt og betænkte sig, derefter
vinkede han til Svendsen Bakke og Halvor, at de
kunde følge ham, og gik over mod et lille sneedækt
Træhuus, støttet mod Klippevæggen.</p>

<p>Et rødt Vagtbaal lyste gjennem den aabne Dør
ud over Sneen. En Skildvagt gik frem og tilbage
med dragen Sabel foran Hytten. Vagtmesteren vexlede
nogle Ord med ham, saa blev det de to Fremmede
betydet, at de under Bevogtning af Vagtmesteren
maatte see ind gjennem den lille Rude.</p>

<p>Halvor traadte frem til Vinduet foran Morbroderen;
men han foer strax tilbage og hviskede:</p>

<p><span class="pagenum"><a name="Side_180" id="Side_180" title="[S. 180]"> </a></span>
»See &mdash; see selv!«</p>

<p>Svendsen Bakke saae en bredskuldret Mand, der
stod tæt indenfor Glarruden overfor en siddende svensk
Officeer. Manden syntes at forklare noget, mens Officeren
skrev. Derefter strakte Manden Haanden ud og
tog nogle Sølvdalere, som Officeren kastede paa det
lille Bord. Han skrabede ud med Benet og forlod
Hytten.</p>

<p>Da han traadte frem i Maanelyset, blev Skipper
Daniels Træk synlige under hans laadne Hue. Han
gjenkjendte Klokkeren og Halvor og syntes at blive
ubehagelig berørt ved dette Møde, fattede sig imidlertid
hurtigt og hviskede med et bredt Grin:</p>

<p>»Svenske eller norske Penge fylde lige godt i
Bøssen &mdash; hva' beha'er, Morbror? &mdash; Sikken en luun
Bedemand, jeg dèr har til Onkel! Gaaer han ikke
her og snyder sit eget Fædreland op i dets aabne
Øine!«</p>

<p>Klokkeren betragtede ham med et flammende
Vredesblik, der bragte Daniel til at sænke sit.</p>

<p>»Stakkels hjemløse Mand!« sagde Ole Bakke med
lav Røst.</p>

<p>»Jeg er jo netop ude og butler sammen til et lille
net og hyggeligt Hjem,« svarede Daniel.</p>

<p>»Du bliver ved at være en hjemløs Stakkel alle
Dage, for Du har ikke noget Fædreland,« sagde Bakke
og vendte sig fra ham.</p>

<p>»Fædreland mig her og Fædreland mig der!«
udbrød Daniel fortrædelig. »Det har mange til at<span class="pagenum"><a name="Side_181" id="Side_181" title="[S. 181]"> </a></span>
passe paa sig; <em>jeg</em> har kun mig, der tager vare paa
mit. &mdash; Sikken en nederdrægtig luun Morbror, jeg dèr
har faaet! Gaaer han ikke her og sælger af sin
Kramkiste til vor argeste Landsfjende, og saa sætter
han sig paa den høie Hest, naar en anden En ogsaa
søger at holde Handelsforbindelsen vedlige mellem to
hæderlige Nationer!«</p>

<p>»Du har jo ingen Kramkiste,« udbrød Halvor og
traadte nærmere til Daniel; »og alligevel fik Du Sølvmønt
for noget, Du solgte derinde, mens vi &mdash;«</p>

<p>Klokkeren greb Halvors Arm. Det kunde blive
skjæbnesvangert i dette Øieblik at røbe deres Reises
sande Ærinde for Skipperen, der nylig havde solgt sit
Lands Hemmelighed til Fjenden.</p>

<p>Vagtmesteren saae mistroisk fra den ene til den
anden uden at kunne opfatte den hurtigt førte, hviskende
Samtale.</p>

<p>»Faaer det snart Ende, dette her?« spurgte han
barsk og traadte ind imellem dem.</p>

<p>Halvor sprang hen til det oplyste Vindu. Hans
røde Kinder bleve blege, hans Øine spiledes op, medens
de stirrede gjennem den lille, tilsneede Rude, som om
han var under Paavirkning af noget Overnaturligt.
Hans Fingre krummede sig om Pistolkolben, medens
han saae det Syn, der for bestandig brændte sig ind i
hans Sjæl. Bakke bøiede sig frem og saae over hans
Skulder.</p>

<hr class="chapbreak" />
<p><span class="pagenum"><a name="Side_182" id="Side_182" title="[S. 182]"> </a>
<a name="Side_183" id="Side_183" title="[S. 183]"> </a></span></p>




<h2><a name="ET_FALSK_SIGNAL" id="ET_FALSK_SIGNAL"></a>ET FALSK SIGNAL.</h2>


<p><span class="pagenum"><a name="Side_184" id="Side_184" title="[S. 184]"> </a>
<a name="Side_185" id="Side_185" title="[S. 185]"> </a></span>
Midt paa Leergulvet ved Siden af den flammende
Arneild laa Carl den Tolvte henslængt over et bredt
Knippe Grangrene, et Leie, han oftest lod indrette saa
rigeligt, at han i Felten kunde dele det med udvalgte
Krigsfæller. Paa dette Leie sov han »sødt som paa en
Blomsterseng«.</p>

<p>Heltekongen laa indsvøbt i en fodsid Rytterkappe,
under hvilken hans lange Sabel stak frem. Hans
skaldede Hoved alene lyste forunderligt fængslende
majestætisk over den mørke Skikkelse, hvis Omrids
svømmede udi det usikre Skjær fra Baalet og det døsigt
brændende Tællelys ved Hovedenden.</p>

<p><a class="corr" name="rett_21" id="rett_21" title="var: Karl">Carl</a> den Tolvte forsmaaede Tidens Allongeparyk.
Da hans Veninde Ulrikke Eleonore en Gang sendte
ham en kunstfærdig lavet Paryk, fordi hun erfarede, at
han led af Gigtsmerter i Hovedet, anlagde Kongen den
pligtskyldigst; men da en Tilstedeværende henrykt udbrød:
»Ak, hvor Maiestæten seer prægtig ud som en
Frier!« sled Kongen den utaalmodig af og forsikrede,<span class="pagenum"><a name="Side_186" id="Side_186" title="[S. 186]"> </a></span>
at han ikke længere kunde vænne sig til at have noget
varmt om Ørene.</p>

<p>Her laa nu Carl den Tolvte, nær sin Skjæbnes
Maal, rolig og ubekymret. Hans maiestætiske Legeme,
skulderbredt, smidigt, af Middelhøide<a name="FNanker_3" id="FNanker_3" href="#Fodnote_3" class="fnanchor">[3]</a>, hvilede paa det
Friluftsleie, som hans Krigersind foretrak for den yppigste
Seng i bløde Kvindearme. De efterlevende Caroliners<a name="FNanker_4" id="FNanker_4" href="#Fodnote_4" class="fnanchor">[4]</a>
Konge, hærdet ved utrolige Savn, ved Sjælslidelser og
Sjælsløftelser, hævet over Livets dagligdags Behov, saae
tankefuld frem for sig i den norske Skovhytte. Hans
Blik omfattede maaskee denne Nat hans Livs Oplevelser:
Seiersdaad fra Narva, Düna, Klissow, Holofsin, ogsaa
Nederlagene fra Ukraine, Sibirien, Bender, drømte dog
vist meest om nye Erobringer her mellem Norges
Klipper; det fortalte i glandsfuld Ro om sagnstore
Kampeventyr &mdash; det største af dem alle laa dog der
paa Granleiet, hvilende med Smil om de fyldige Læber,
med en Drik Tyndtøl ved Hovedgjærdet, ventende paa
det graa Morgengry under den fremmede Vinterhimmel,
for at kaste sig paa Hesteryggen og lade Trommen
mane til nye Bedrifter. Kongen, hvis Navn aldrig senere
blev nævnet af hans Krigsfæller uden med Taarer, Henrykkelse
og Længsel, og hvis Minde knyttede en usynlig
Venskabslænke mellem hans Soldater, saaledes at Standsforskjel,
enhver Hindring svandt, og den Menige bænkedes<span class="pagenum"><a name="Side_187" id="Side_187" title="[S. 187]"> </a></span>
som Ven og Kammerat ved Høvedsmandens
Side, medens Krigsheltens Aand svævede over dem
Alle, &mdash; Carl den Tolvte, Blodkongen, Soldaternes Afgud,
det var ham, som laa her. Han og Jorden havde
opgjort Regnskab: Krig paa Sablen; Himlens og hans
Regnskab var uopgjort; han krydsede endnu sin lynende
Klinge mod Stjernerne og raabte: »Frisk, busser! gån
på uti Herrens namn!«</p>

<p>Det kongelige Blik rugede nu her med Ørnero
over det Svundne og Kommende. Det ramte den norske
Dreng. Rygter og Sagn om Heltens Bedrifter foer som
en Gysen gjennem Halvor, mens hans Fingre krampagtigt
famlede om Pistolskjæftet, og en hæftig Susen
lød i hans Øren. Han følte pludselig Bakkes Haand i
et Jerngreb om sin Arm, og Morbroderens Stemme
hviskede:</p>

<p>»Vil Du lægge din Faders og din Moders Huus
øde, Dreng?«</p>

<p>»Norge leve!« svarede Halvor med mat Røst.</p>

<p>Bakke drog ham hastig bort fra Vinduet. Halvor
lod sig lede som en villieløs Beruset ned over Fjeldstien
mellem syngende og larmende Soldatergrupper
omkring Baalene.</p>

<p>»Hei, I Nordmænd!« raabte en Soldat dem i Møde.
Hans trekantede Hat og sorte Halsbind var det eneste
synlige, der ragede op over en Kasse, fyldt med Halm,
et genialt udspekuleret Natteleie, som blev ham misundt af
hundreder af Krigskammerater, der hvilede paa Fyrretræernes
gyngende Kroner, det vil sige, i afhugget Tilstand.<span class="pagenum"><a name="Side_188" id="Side_188" title="[S. 188]"> </a></span>
&mdash; »Hei, Du dèr med Pelsjakken, er Du ogsaa livsalig
dinglende? Det er <em>jeg</em>; men Ingen kan see det, for jeg
sidder fast her i min Halmbøtte og svinger rundt om
Jorden &mdash; singdulian &mdash; hopsasa! &mdash; Hils dem dernede
i Frederikshald!« brølte han efter Klokkeren og Halvor.
»I Morgen vælger jeg min Kjæreste i Jeres rigeste
Kjøbmandsgaard &mdash; <span xml:lang="de" lang="de">Gebe, gebe Gott, dasz es immer
so wäre!</span>«</p>

<p>Omkvædet istemmedes af de Omkringliggende, der
havde klumpet sig sammen i Dynger og under Latter
og Eder skiftedes til at ligge øverst.</p>

<p>Ved den sidste Vagtild knugede Halvor Klokkerens
Haand og hviskede:</p>

<p>»Jeg var lige ved det, Morbror; men jeg kunde
ikke gjøre for det; min Haand blev ligesom lam, da
jeg vilde til at spænde Pistolen.«</p>

<p>»Kongemordere har ikke blivende Sted paa Jorden,«
sagde Bakke.</p>

<p>»Men i Himmelen! &mdash; De vilde synge mit Navn i
alle Dale, over alle Fjelde lige til Iishavet, om jeg
havde reddet mit Land og skudt ham,« klagede Halvor.
»Jeg kunde ikke, Morbroder, jeg kunde, skamfile mig,
ikke! Der var noget, som krammede Kraften af mine
egne Fingre &mdash; Nu kunde jeg have været den største
Helt i hele Norges Land.«</p>

<p>Halvor rev Huen af og stampede paa den i afmægtig
Sorg.</p>

<p>»Hør, Morbror, hvorfor kunde jeg ikke, hvad var<span class="pagenum"><a name="Side_189" id="Side_189" title="[S. 189]"> </a></span>
det, som slog min høire Tommeltot i det livsalige Øieblik?«</p>

<p>»Du var vel feig,« svarede Bakke.</p>

<p>»Feig &mdash; jeg?« raabte Drengen og foer i Veiret,
en levende Protest mod Morbroderens Ytring.</p>

<p>»Naa ja, saa var det vel Guds Haand,« gjenmælte
Klokkeren. »Dersom Du havde dræbt Kong Carl, hængte
de Dig nu i den høieste Gran, og jeg maatte gaa hjem
og melde din Død til dine Forældre, som betroede mig
deres eneste Søn og dyreste Eie.«</p>

<p>»Lige meget!« sagde Halvor og reiste sit lyskrøllede
Hoved i Nattevinden. »Lige meget, Morbror! Saa havde
jeg nu været en af Norges bedste Sønner, og Olaug!
&mdash; Ak, jeg vil fortryde alle mine Dage, at jeg ikke
skjød.«</p>

<p>Idet de kom forbi den sidste Leirpost, saae Bakke
Daniel staa og tale med Vagtmester Erikson; han
slog ud med Armene og pegede op mod Kongens Hytte,
der endnu lyste oppe i Fjeldet. Klokkeren fremskyndede
uvilkaarlig sine Skridt og drog Halvor efter sig.</p>

<p>»Vi have endnu en Gjerning at forrette, inden vi
forlade Svenskerne,« sagde Ole Bakke og gik bort fra
Hovedveien ind i Skovtykningen. De nærmede sig ad
Omveie atter Leirens Yderkreds, hvor Vognparken og
Hestene fandtes, bevogtet af enkelte Skildvagter. Klokkeren
gjorde et Tegn til Halvor, krøb forsigtig fra
Træernes Slagskygge om bag den bageste Vogn og
sneg sig ind mod Vognparkens Midte, hvor Rustvogne
stode ladede med Korn, Hø og Proviant. Halvor fulgte<span class="pagenum"><a name="Side_190" id="Side_190" title="[S. 190]"> </a></span>
Morbroderen som en Skygge uden at spørge, først da han
saae Svendsen Bakke krybe ind mellem Hjulene paa
den største Vogn, sagte slaa Ild af sit Fyrstaal og holde
den brændende Lunte op i Høet, begreb han Hensigten,
i næste Nu gjorde han ligesaa og stak Ild paa de nærmeste
Vognladninger. En kvalmende Røg steg iveiret, et
Allarmskrig lød, et Skud knaldede, uden at forstyrre
Svendsen, der koldblodig nærmede sig den yderste Vogn
med den brændende Lunte. Først da Høet fængede,
forsvandt han og Halvor imellem Træerne og ilede tilbage
mod Hovedveien, hvor de roligt fortsatte deres
Vandring med Kramkisterne paa Nakken, som om intet
var forefaldet.</p>

<p>Idet de forlode Skovtykningen, bredte en viid Slette
sig foran dem; den alfare Vei bugtede sig derigjennem.
Om Sommeren var denne Hede dækket af Lyng og
Gyvel og Krat. Hedelærken sang eensomme Triller
herude, sine egne Sange i betaget Henrykkelse over
den varmende Sol, over Naturen og Livet, uhørt og
uforstaaet af Mennesker. Nu havde Tellen skudt i de
foregaaende Dages Tøveir og frembragt »Tellegrep«,
det vil sige, den tilfrosne Jord løsnes, saa at Heste og
Vandringsmænd pludselig synke i dybe Huller af løs
Jord og blød Leer; denne Tilstand varer ved indtil
Sommer. De foregaaende Dages Frost havde ikke
været tilstrækkelig til at danne en bærende Skorpe;
den gav efter under Fødderne.</p>

<p>Klokkeren standsede og lyttede. Alt forblev stille
bagved. Han besluttede derfor at fortsætte Vandringen<span class="pagenum"><a name="Side_191" id="Side_191" title="[S. 191]"> </a></span>
til Frederikshald ad Alfarvei, eftersom han ikke længer
behøvede at befrygte at blive standset paa Hjemveien
af udstillede svenske Vagtposter.</p>

<p>De vare dog næppe vandrede frem i ti Minuter,
før de hørte Ryttergalop og høie Raab bagved. Klokkeren
saae et Parti svensk Hestfolk sprænge frem fra
Skoven. Den hvide Snee frembød intet Skjul i den
nærmeste Omkreds; den frelsende Skov var endnu
nogle Bøsseskud fjernet for Bissekræmmerne. Midt
imellem Rytterne troede Klokkeren at bemærke Daniels
brede Sømandsskikkelse til Hest og forstod pludselig
den Fare, som han og Halvor svævede i. For at sikre
sig selv mod at blive angivet som Forræder nede i
Frederikshald By, havde Daniel rimeligviis angivet Klokkeren
og Halvor som Spioner. Med disse blev der
som allerede omtalt gjort kort Proces i Kong Carls
Leir; det nærmeste Træ blev deres Galge.</p>

<p>»Af Sted!« raabte Bakke, kastede sin Byldt og
flygtede bort fra Veien over mod den nærmeste Skovlinie.
Halvor gjorde som Morbroderen; han var bestandig
nogle Skridt forud for den tungere og mere ubehjælpsomme
Klokker, hvis høie og stive Støvler hindrede
hans Bevægelser.</p>

<p>Halvor standsede, saae sig om og sendte Klokkeren
smaa opmuntrende Tilraab, saasom: »Endnu et Par
Hop, Morbror, saa er vi i Skoven. &mdash; Spar paa Veiret
til Finalen! &mdash; Hvad siger I til en varm Øl i Aften
hjemme paa Bakke? Jeg er saa forsulten.«</p>

<p>Ole Svendsen stønnede, standsede tilsidst og saae<span class="pagenum"><a name="Side_192" id="Side_192" title="[S. 192]"> </a></span>
tilbage mod de fremstormende Ryttere, der havde Møie
med at finde sikker Vei i det moradsige Terrain.</p>

<p>»Vi kan ligesaa godt lade os hugge til Plukfisk
strax,« sagde han mismodig.</p>

<p>»Vist ikke nei!« raabte Halvor og sprang hen til
Morbroderen, for at hjælpe ham fremad.</p>

<p>»Red Dig selv, af Sted, af Sted,« sagde Klokkeren.</p>

<p>»Hvad gjør de saa ved Jer?« spurgte Halvor og
stirrede raadvild mod Rytterne, der stadig kom nærmere.</p>

<p>Bakke trak paa Skulderen og saae opad mod
den graa Himmel. De to norske Mænds Skikkelser
tegnedes tydeligt mod den lyse Snee.</p>

<p>»Jeg faaer vel Vesperkost deroppe i Aften sammen
med andre gamle Nordmænd,« svarede han og satte
sig paa en Klippeblok, der sammen med nogle andre
dannede en Dysse midt paa Heden. »Støvlerne lænke
mig; jeg kan ikke mere. &mdash; Af Sted!«</p>

<p>»Saa af med Støvlerne og videre paa Uldsokkerne!«
brølede Halvor. »Endnu kan vi naae Skoven. See,
hvor deres Heste steile i Veiret, mens de synke i med
Bagkroppen!«</p>

<p>Han sled fortvivlet i Klokkerens Støvler, mens
Forfølgernes Jubel stadig lød nærmere. Det lykkedes
ham at faae Svendsens Fødder fri.</p>

<p>»Nu af Sted, Morbror! hvert Secund er kostbart,«
hviskede han. »Imens skal jeg holde Svenskens Heste
op med Snak; de lystre bestemt bedre end Mandskabet.
&mdash; I Jesu Navn, af Sted!«</p>

<p>Klokkeren reiste sig og saae Halvor løbe nogle<span class="pagenum"><a name="Side_193" id="Side_193" title="[S. 193]"> </a></span>
Skridt mod de fremsprængende Ryttere; derefter gjorde
Drengen Holdt bag Stenene, satte trodsig Hornet for
Munden og blæste Svenskernes Retraitesignal, der skingrende
gjenlød over Heden, et Signal, han møisommelig
havde indstuderet, mens han laa paa Luur efter Fjenden
oppe i Skovene.</p>

<p>»Hvad er det for et falsk Sluddersignal, han dèr
trutter!« brølte Sergeant Erikson, der red et Par Hestelængder
foran de Andre. »Saadan er der ingen Ting,
der hedder i Kong Carls Armée.«</p>

<p>Hans Hest havde næsten naaet Halvor; den parerede
kort ved Lyden af det kjendte Signal, vrinskede urolig
og vilde gjøre omkring, et Syn, der ikke er ualmindeligt
paa Exerceerpladsen, hvor gamle øvede Rytterheste ofte
kjende Signalerne bedre end det uøvede Mandskab.
Den efterfølgende Hest fulgte dens Exempel, medens
Halvor med al sin Kraft gjentog Signalet.</p>

<p>»Nu faaer Svensken sit eget Baglænds. Hurra!«
raabte han.</p>

<p>Klokkeren glemte ikke senere dette Drengeansigts
Udtryk: Ophidselse, Triumf, medens han bønfaldende
pegede mod Skoven; saa holdt han paany Hornet for
Munden.</p>

<p>Det tredie Signal afbrødes imidlertid, idet Erikson
blev Herre over sin Hest og drev den fremad mod
Halvor.</p>

<p>»Ingen Pardon!« raabte han til den nærmeste
Rytter, som nu ogsaa sprængte frem med løftet Vaaben.<span class="pagenum"><a name="Side_194" id="Side_194" title="[S. 194]"> </a></span>
»Hug de Hunde ned! Jeg kjender dem begge igjen fra
Træfningen i Nat oppe ved Bjørnstads Huus.«</p>

<p>I samme Nu stod Klokkeren ved Halvors Side og
gav Drengen et saa eftertrykkeligt Skub, at han tumlede
ned bag Steendyssen, medens Sabelhugget susede over
hans Hoved. Et Pistolskud lød; Rytteren vaklede og
gled af Hesten.</p>

<p>»Fremad!« raabte Bakke, hvem Livsfaren gav fornyet
Kraft, medens han paa Uldsokker i lange Spring løb
mod Skoven, bugtende sig fra Klippeblok til Klippeblok,
forfulgt af Rytterne. Halvor blev liggende i Sneen;
han gravede sig dybere ind mellem Stenene, der dannede
en Kløft, som Hyrdedrengene om Sommeren
benyttede til Arnested. Et straalende Smil gled over
hans Ansigt, da han fra sit Skjul, omgivet af bladløse
Buske blev Vidne til, at Klokkeren fortsatte sit Løb,
efter at Hestfolket havde affyret deres Pistoler. For at
aflede Rytternes Opmærksomhed fra den Flygtende steg
Halvor atter frem paa Veien og blæste i overstrømmende
Krigermod det norske Angrebssignal. Nogle af
Rytterne standsede og vendte tilbage mod Drengen.
Halvor dukkede sig og forsvandt atter i Klippefordybningen.
Idet Rytterne naaede Stedet, saae de et Par
tynde Been skyndsomt glide ind mellem Stenene.</p>

<p>Trompeter Månsson sprang af Hesten og nærmede
sig forsigtig til Aabningen.</p>

<p>»Kom frem, i Djævels Skind og Been!« befalede
han, »at vi kan faae Dig hængt op paa en Jernkrog
og svedet over Baalet.«</p>

<p><span class="pagenum"><a name="Side_195" id="Side_195" title="[S. 195]"> </a></span>
Da Ingen svarede, steg ogsaa den anden Rytter af
Hesten. De stillede sig hver paa sin Side af den smalle
Aabning og joge deres Landser ind under Stenen i
forskjellig Retning. Et hæst og gjennemtrængende Skrig
lød indefra.</p>

<p>»Der ramte jeg nok i Braden,« bemærkede den
ene Rytter koldsindigt og sendte endnu et eftertrykkeligt
Dobbeltstød i samme Retning.</p>

<p>Skriget inde fra Hulen gik over til en langtrukken
Hylen, som forstærkedes under Landsestødet, indtil det
pludselig døde hen i en smertefuld Rallen.</p>

<p>»Nu tuder han nok sin egen Retraite,« ytrede
Månsson. »Ærlighed byder at tilstaa, at de Nordmænd
har et mærkeligt Geni for Musik.«</p>

<p>Han skjød til Afsked sin Pistol af ind i Hulen i
Retning af Klageskriget, der pludselig forstummede, steg
igjen til Hest med sin Kammerat og saae ud over
Sletten.</p>

<p>De andre Ryttere vendte tilbage fra Skovbrynet med
uforrettet Sag. Klokkeren var, begunstiget af Tusmørket,
Klippeblokke og uveisomme Stier, sluppet ind i Skoven,
hvor enhver Forfølgelse tilhest vilde være frugtesløs.
Med Eder og dybtfølte Forsikringer om, at Norge var
det meest gjenstridige og rebelske Land, de havde kriget
i, red Troppen tilbage til Leiren.</p>

<p>Inde i Klippeaabningen var Dødsskriget forstummet.
En dyb Stilhed sænkede sig atter over Egnen.</p>

<p>Lidt senere kom en mørk Skikkelse til Syne, der<span class="pagenum"><a name="Side_196" id="Side_196" title="[S. 196]"> </a></span>
forsigtigt bevægede sig frem fra Skjul til Skjul og
standsede foran Steendyssen. Manden bukkede sig ned
foran Aabningen og kaldte med sagte Stemme:
»Halvor!«</p>

<p>Intet Svar lød. Klokkeren &mdash; det var ham &mdash; sank
i Knæ og støttede Hovedet mod Stenen.</p>

<p>»Gud tilgive mig min Synd, at jeg forlod Drengen,«
hviskede han sønderknust. »Mari, stakkels, lille Mari,
som stolede paa mig!«</p>

<p>Et uredt og krøllet Hoved kom til Syne i Klippespalten;
et freidigt Smil spillede om dets Læber. Halvor
krøb frem, lyslevende og velbeholden og satte sit Instrument
for Munden, som for at udsende en jublende
Fanfare over Steenørkenen.</p>

<p>Klokkeren havde reist sig og stirrede paa ham
med et Blik, der kæmpede mellem Tvivl og Henrykkelse.</p>

<p>»Du lever!« udbrød han og greb Hornet.</p>

<p>»Herre Jemini!« udbrød Halvor; »hele tre Flænger!
See, hvor det Skarnstøi har prikket i Kræmmervarerne!«</p>

<p>Han holdt sin Byldt i Veiret og gjorde et Par
Himmelspræt fra Hallingdandsen i livsalig Glæde over
den underfulde Redning, kastede Byldten i Veiret og
fangede den igjen.</p>

<p>Klokkeren stod taus med foldede Hænder; hans
Læber bevægede sig i stille Bøn.</p>

<p>Halvor saae Liget af Rytteren, som Bakke havde<span class="pagenum"><a name="Side_197" id="Side_197" title="[S. 197]"> </a></span>
skudt af Hesten. Et Udtryk af Skadefryd gled over
Drengens Ansigt, medens han nærmede sig den Døde.</p>

<p>Manden laa paa Ryggen; Ansigstrækkene vare fordreiede,
Munden stod aaben.</p>

<p>»Du gaber efter vores Jord, Svensker!« udbrød
han. »Gab kun. Ulvene ville mætte sig i Nat ved
dit Liig. Du kommer ikke til at hvile under norsk
Jord.«</p>

<p>Klokkeren nærmede sig, slog Korsets Tegn over
den Faldne og stak hans Landse i Jorden som Mærke
for hans Kammerater. Derefter bredte han sine Arme
ud mod Halvor, mens Taarerne løb ned over hans
Kinder.</p>

<p>»Kom til mit Bryst, min flinke Redningsmand!
Lad mig føle paa Dig. Jeg saae dem jo stikke Landserne
herind og hørte Skuddet.«</p>

<p>Halvor styrtede sig i Morbroderens Arme.</p>

<p>»Tre Gange, Morbror, tre Gange!« Han fremviste
sin Byldt som Trofæ og strøg kjærtegnende Haanden
over de dybe Flænger. »Er jeg saa feig, Morbror?«
spurgte han skjælmsk og lagde Hovedet tilbage.</p>

<p>Klokkeren knugede Halvor fastere til sit Bryst og
hviskede:</p>

<p>»Min norske Gut, &mdash; vor tapre, norske Gut!«</p>

<p>Lidt efter rev Halvor sig løs og raabte:</p>

<p>»Vi snød dem alligevel! &mdash; Faaer jeg saa i Aften
den varme Mjød med Honning og brav mange Æg i,
som I lovede mig den Gang, vi hoppede af Sted for
Svensken derhenne?«</p>

<p><span class="pagenum"><a name="Side_198" id="Side_198" title="[S. 198]"> </a></span>
»Du bliver bestemt General og blæser vore Fjender
baglænds over hele Linien,« sagde Klokkeren.</p>

<p>»Ja, Fanden i Vold ned i deres eget Rige og et
godt Stykke til, det gjør vi,« forsikrede Halvor, medens
Klokkeren og han iilsomt fortsatte deres Vei nedad mod
Frederikshald.</p>

<hr class="chapbreak" />
<p><span class="pagenum"><a name="Side_199" id="Side_199" title="[S. 199]"> </a></span></p>




<h2><a name="KLOKKEREN_FRA_ID" id="KLOKKEREN_FRA_ID"></a>KLOKKEREN FRA ID.</h2>


<p><span class="pagenum"><a name="Side_200" id="Side_200" title="[S. 200]"> </a>
<a name="Side_201" id="Side_201" title="[S. 201]"> </a></span>
Ids Kirkeklokke lød hen over Sletten. Herrens
Time var inde. Malmtonerne talte over Menneskekjævl;
Kirkeklokken, der i Aarhundreder taalmodig ved
een Haand har manet til Fred og Andagt, klemtede
ogsaa i Dag, da Krigsaanden luede og Voldsherren
truede; den stævnede ogsaa i Dag til Gilde i Guds
Huus; thi denne Krigs Sag var Helligaands Sag, det
fredede Hjems Sag. Det levende Værn, som nu maatte
til at slutte Hegnet, adlød et helligt Kald; det Staal,
der nu maatte til, var hærdet i Fædrelandsild. Voldsherredømmet
stod for Døren med Krigens Rædsler.
Folkeaanden vaagnede med Styrke.</p>

<p>Der kom de strømmende i tætte Skarer, Tistedøler,
Saugbrugsmænd og Bjergfolk; een Aand forenede i
Dag Alle. De nikkede til hverandre, gave hverandre trofaste
Haandtryk, talte ikke meget med Munden, men
saa meget mere sagde Øinene fra Hjertens Grund.
Landereisningen var almindelig, Folket stod i Vaaben,
Hjemmets Aand drev Valenhedens Taage af Jorden og<span class="pagenum"><a name="Side_202" id="Side_202" title="[S. 202]"> </a></span>
afhyllede et straalende Forbillede for kommende Tider
af Selvopofrelse, Hengivelse, uforligneligt Mod. En
stor og løftende Lidenskab er i sin høieste Potens
hellig; naar et heelt Folk gribes deraf i Trængselens
Tid, er den Gudstjeneste.</p>

<p>Alle Kirkegjængerne bare Bøsser, som de stillede
fra sig mod Kirkemuren, før de traadte ind i Guds
Huus. Under Armen medbragte de Fleste udskaarne
Tiner (Trææsker), i hvilke de opbevarede Levnetsmidler,
der som oftest efter endt Kirkegang nødes
udenfor mellem Gravene.</p>

<p>Dette Samlingssted frembød i Dag et eiendommeligt
Syn. Kvinderne, der sædvanlig fyldte Kirken, stode
i Kreds udenfor Gravstederne; vilde, bredskuldrede
Skikkelser med busket Skjæg og lodden Haarvæxt
fyldte Kirkestolene. En stram Lugt som fra et Bjørnehi
slog den Indtrædende i Møde.</p>

<p>Klokkeren fra Id var til almindelig Forundring
ikke i Dag oppe ved Alteret. Søn- og Helligdage
vare hans Festdage. Længe før Gudstjenesten skulde
begynde, gik han frem og tilbage i Kirken og syslede
med de smaa Ting, som maaskee intet menneskeligt
Øie lagde Mærke til, men som for Klokkeren var af
dyb og stor Betydning. Dèr laa lidt Halm, som Vinden
havde feiet ind over Steengulvet, hist var lidt Støv paa
en Bedepult, &mdash; skinnede ogsaa Alterstagerne som Sølv?
At vaage over disse smaa Ting var for ham ikke alene
vigtige Embedspligter, men en hellig Kjærlighedsgjerning,
og naar Kirkegjængerne kom, mødte de altid Klokkerens<span class="pagenum"><a name="Side_203" id="Side_203" title="[S. 203]"> </a></span>
alvorsfulde, milde Blik, der ligesom hilste dem Velkommen
til Huse, medens han førte Enhver til hans
Stol. Ogsaa stod Klokkerens Hjem og Bord hver
Søndag gjæstfrit aabent for dem, der kom langveis fra.</p>

<p>»See, der ligger vor Klokker paa Knæ omme bag
Døbefonden og tigger Vorherre om Fred,« brummede
en sværlemmet Bonde med blodskudte Øine. »Ja, hvis
Bønner kunde hjælpe her, saa var han Manden til at
frelse Landet.«</p>

<p>Ingen skulde i den bøiede Mandsskikkelse, der laa
knælende i dyb Andagt paa Steengulvet med Ansigtet
skjult i Hænderne, medens han opsendte brændende
Bønner foran Alteret, ane den frygtløse Kriger og
Fædrelandshelt. I sin Kirke var han i Dag den Ydmygste
for Gud, i Kampen næste Dag den modigste.
Fra Bønnen stod han op for at styrte sig i Kampen;
hans Kjærlighed til Land og Hjem var en Deel af hans
Religion.</p>

<p>Henne fra Kirkestolen bag den store Muurpille
hvilede Hustruens Blik paa den knælende Mand med
stor Hengivenhed og usigelig Bedrøvelse. Hvad hun
saae, fyldte hende med Uro og trøstesløs Længsel; en
stærkere Magt end Kjærlighed til hende og Børn drev
nu Huusbonden fra hendes Side. I hendes Bryst
lød blot en Tone, blød og vibrerende; Livet, Lykken,
hans Følelse paakaldte denne ene Tone tusinde Gange
stærkere nu i Skilsmissens Time, end da hun gik
sorgløs derhjemme i de lyse Dage.</p>

<p>Javist, man kan gaa ved hinandens Side og dog<span class="pagenum"><a name="Side_204" id="Side_204" title="[S. 204]"> </a></span>
være skilt ved Bjerge og Dale, og Hav og Land kan
være os imellem, og vi gaa alligevel Side om Side.</p>

<p>Kirkedøren blev pludselig revet op; en Fylde af
Lys og Blæst strøg ind over de Forsamlede.</p>

<p>Bjørnstad blev synlig i Døraabningen mørk og
bred, ved hans Side Halvor, rank som et Granspir, rødmusset,
kjæk og svulmende af foregaaende Dages Bedrifter.
Efter Bjørnstad fulgte hans Skovhugstmænd,
seks sværlemmede Karle, alle med kortskaftede, bredbladede,
blankslebne Øxer i Bæltet, iført Faareskindskofter
og laadne Huer.</p>

<p>Bjørnstad gik op ad Kirkegulvet uden at see til
nogen af Siderne eller tilsyneladende at bemærke, at
Mændene i Kirkestolene rykkede nærmere og spærrende
mod Stoldørene. Et Sted strakte en Arm sig ud og
skjød med et Smæld Slaaen for en Dør, en bred Ryg
lænede sig afvisende mod en anden, medens Bjørnstad
rolig og værdig gik op mod Alteret og blev staaende
nogle Skridt foran den øverste Stol lige overfor Prædikestolen.</p>

<p>Saa begyndte Kirkeklokken at lyde over de Forsamledes
Hoveder, langsomt og høitideligt. Ekkoet
svarede ude fra Skoven. Klokkeren fra Id svang
sin kjære Malmknebel, høiere og høiere steg Klangen;
det var, som om en Forudanelse om nær forestaaende
Dødsstilhed laante ham dybere og mere levende Toner.</p>

<p>Kapellanen, velærværdige Hr. Niels Stabel, besteg
Prædikestolen. Han talte over Texten: »Hvo, som<span class="pagenum"><a name="Side_205" id="Side_205" title="[S. 205]"> </a></span>
ihjelslaaer, skal og ved Sværd omkomme.« Kapellanen
fandt dog i Dag en ny og til Leiligheden passende
Fortolkning af Skriftstedet: snart vilde Fjenden ved
Sværdet omkomme og derude ligge og sove under
Græstørven; thi han havde ikke her, men andet Steds
hjemme, og skulde nogen af vore egne gaa heden
i den tilstundende Kamp, da kunde det skee i fuld
Fortrøstning om, at deres Sag var Guds og Kirkens
og Hjemmets Sag.</p>

<p>Det matte Vinterlys faldt gjennem den lille Rude
ved Alteret skraa henover Klokkerens Hoved. Hans
Blik lyste og straalede, hans i Bønnen sammensunkne
Skikkelse rettede sig; han lyttede foroverbøiet, opmærksomt.
Klokkeren fra Id var i Dag til sin sidste Gudstjeneste
i den hjemlige Kirke.</p>

<div>
<p>Da Prædikenen var endt, hævede han sin Stemme
og sang for, Salmen</p>

<div class="center"><div class="poem"><div class="stanza">
<span class="i0">»Saa vil vi nu sige hverandre Farvel<br /></span>
<span class="i0">Og ønske: Guds Fred over Eder,«<br /></span>
</div></div></div>

<p class="noindent">først sunget af en eenlig Stemme; lidt efter faldt et dybt og
rustent Mandskor ind, forstærket af høie, klagende Kvindestemmer
udenfor mellem Gravene. Men inde i Kirken
svang pludselig en ung og reen Tenor sig høit over
alle andre Stemmer; Halvor stod foran Alteret med
Ryggen til Menigheden, saae sin Morbroder fra Id ind
i Øinene og sang, som kun Troen og Følelsen synger
i Taksigelsens løftede Øieblik. I dette Nu foregik noget
usædvanligt mellem disse To; den Unge gav sin Sjæl
hen i Sollys, Jubel og Tak, den ældre modtog denne<span class="pagenum"><a name="Side_206" id="Side_206" title="[S. 206]"> </a></span>
Kjærlighedshilsen med et kort Nik; saa smeltede
deres Stemmer harmonisk sammen. Mandskoret
omkring dem forstummede som for at lytte til; det
sidste Vers sang de to Mænd oppe ved Alteret alene.
Halvors Øine stode fulde af Taarer; Klokkeren saae
opad, medens han lukkede Salmebogen, foldede
Hænderne og sagde: »Amen &mdash; i Jesu Navn, Amen!«</p>
</div>

<p>Det blev deres Afskedshilsen.</p>

<p>Dermed var Ole Svendsens Gudstjeneste forbi.
Alterlysene skinnede ikke mere for ham.</p>

<p>Fjeldvinden strøg kold og skarp ned over Kirkegaarden,
da Menigheden atter begav sig ud i det Frie.
Kvinderne blandede sig mellem Mændene, enhver søgte
sin Hjemstavn og havde noget at sige, noget, som det
ikke faldt nogen ind at sige derhjemme, men som her
maatte siges. Og det viste sig her, som det oftest
viser sig i Trængselens Dage: Folkets Sjæl er et Lys,
der brænder opad. Stormen fløj lutrende og befrugtende
over Jorden.</p>

<p>Efter Prædikenen var Altergang, og de Fleste deeltoge
deri, ogsaa Halvor og Bjørnstads Mænd; det var
ham selv formeent som Fredløs at gaae til Herrens
Bord. Mari holdt sin Huusbonds Haand fast, som om
hun ikke vilde slippe den, og hun slap den heller ikke.
Klokkerens Hustru stod nu fattet og indesluttet ved
deres Side og saae ud over Sletten.</p>

<p>En Mængde Mennesker nærmede sig fra Frederikshald.
Det var Stadskapitain Peder Colbjørnsen og<span class="pagenum"><a name="Side_207" id="Side_207" title="[S. 207]"> </a></span>
hans Frivillige tilligemed Lieutenant Even Kraft med
40 vesterlandske Soldater af Fæstningskorpset. Et Hornsignal
meldte deres Komme. Altergjængerne strømmede
ud af Kirken og stillede sig op i to Rækker for at
modtage de Kommende. Colbjørnsen gik hilsende
forrest og standsede foran Klokkeren fra Id, som stod
i Kirkedøren. Peder Colbjørnsen var iført Uniform,
trekantet Hat, Sabel ved Siden og to Pistoler i Bæltet;
Klokkeren bar sort Vadmelsdragt uden Plet med blændende
hvidt Kalvekryds. Soldaterne stode med Geværet
ved Foden.</p>

<p>»I Gaar har Du atter været ude at lege med
Fjenden, Du, Kirkesanger; de synge om Dig nede i
Gaderne. Jeg er stolt over Dig, Ole Svendsen Bakke,«
sagde Colbjørnsen med høi Røst og lagde sin Haand
paa Klokkerens Skulder. »I denne ulystige Tid ere
Mænd som Du de klare Morgenstjerner, vi Andre see
efter. Vor Krig er ikke den store Krig, hvor Hærmasser
mødes; vor Krig er Hjemmets og Selvforsvarets.
Hver Mand som <em>Du</em> er en Fæstning, og vor Frelse
beroer paa hver enkelt Mand. &mdash; Gud har velsignet
Dig; vi Andre takke Dig.«</p>

<p>Klokkerens Øine lyste med en fugtig Glands. Det
var ret en livsalig Høitidsdag, en af dem, Livet ikke
bringer mange og ikke bør bringe mange af. Klokkerens
Haand gav Høvidsmandens endnu et sidste dvælende
Tryk, og da deres Hænder skiltes, vare deres Blikke
endnu sammen.</p>

<p>Colbjørnsen vedblev henvendt til Mængden: »Vort<span class="pagenum"><a name="Side_208" id="Side_208" title="[S. 208]"> </a></span>
Maal i Dag er at befri Enningdalbroen, som er besat
af to fjendtlige Compagnier til Fods og et til Hest og
at bringe deres Heste i Bytte til Staden. Det vil være
en herlig Fangst for vore uberedne Folk, hvormed vi
kunne gjøre Fjenden stor Skade. Til dette Værk at
fuldføre har jeg tilkjendegivet Ole Svendsen Bakke at
samle hundrede Mand i Vaaben her paa Id.«</p>

<p>»Alt er i Orden, Hr. <a class="corr" name="rett_22" id="rett_22" title="var: Stadskaptain">Stadskapitain</a>,« meldte
Klokkeren. »Hundrede Mand i Vaaben vente her for
at slutte sig til Jer.«</p>

<p>»Jeg modtager dem i Norges Navn,« sagde Colbjørnsen
og vendte sig mod Forsamlingen.</p>

<p>Skjæggede Kraftmænd stode i Muur. Der var
ingen Smil, kun alvorlige Øine med Vilddyrblik, mens
Mændene tause bøde sig til Kamp mod Fjenden: Bryst
mod Bryst, Geværsalver bag Hegnene eller Skud fra
Klippeblokke, hvad det nu kunde blive til.</p>

<p>»Vær hilset, I gode Mænd og Brødre!« sagde
Colbjørnsen med en hjertelig Haandbevægelse.</p>

<p>En kort, men velvillig Brummen lød fra de Forsamlede.</p>

<p>Bjørnstad stod henne hos sine Mænd, støttet til
Bøssen, og betragtede dette Møde med et overlegent,
spottende Smil. Colbjørnsen vidste hele Tiden, at
Bjørnstad stod der. Han vendte sig pludselig mod
ham og sagde:</p>

<p>»Hvad ønsker Du, lovløse Mand?«</p>

<p>»Intet, og I opnaa ingenting med al Jert Mod,«
svarede Bjørnstad. »Du vil jo nu ud at knuse vor<span class="pagenum"><a name="Side_209" id="Side_209" title="[S. 209]"> </a></span>
Fjende; men hvor er han, Colbjørnsen? Er det ham
derude, eller ham herinde? Ham derude kan vi jage
bort; han herinde maa ryddes ud.«</p>

<p>Colbjørnsen betragtede ham med et strengt Blik.</p>

<p>»Her er ikke Tid eller Sted at strides om Sligt,
mens Fjenden staaer for vor Dør.«</p>

<p>»Hvor to eller tre Nordmænd ere til Stede, bør
ogsaa norsk Tale have Ret til at lyde &mdash; dèr er min
Kirke!« svarede Bjørnstad og strakte Haanden ud.
»Jeg siger, at Fjenden er ogsaa indenfor. Stæng for
Jer, I gode Haldensere, luk jeres Havn, værn Jer med
al den Manddom, I eier, Fjenden, I værger Jer for,
sidder til Høibords i jeres Hjem; Fremmedherredømmet
er den Kræftskade, som fortærer vor Lever; Krigen
mod Svensken er en lille Fare. Hellere Voldsherren
Kong Carl derude i Øst, end nogen anden, han er da
idetmindste et Mandfolk.«</p>

<p>Et Vredesskrig hilste disse Ord.</p>

<p>»Bjørnstad er udenfor Loven &mdash; bort med ham!«
raabte flere Stemmer.</p>

<p>»Jeg er ikke dømt efter vor norske Lov og er
derfor skeet Uret,« sagde Bjørnstad. »Jeg staaer over
jeres Lov dernede i Halden, hvor I kun dømme efter
dansk Lovbog.«</p>

<p>»Du fører store og stærke Ord,« sagde Colbjørnsen
med rynket Pande.</p>

<p>»Ikke større eller stærkere end jeg selv er,« svarede
Bjørnstad og rettede sig, som om han løftede et Fjeld<span class="pagenum"><a name="Side_210" id="Side_210" title="[S. 210]"> </a></span>
med det samme. »Jeg giver mit Liv i Pant for mine
Ord, og mine Gjerninger svare til Ordene.«</p>

<p>»Javist, Du gaaer til Grunde, det kjende vi Alle til.«</p>

<p>»Lige meget &mdash; Lys, Ret og Frihed over Landet!«
&mdash; Bjørnstad vendte sig pludselig mod Forsamlingen
og strakte Haanden ud mod den. &mdash; »Hører nu Alle
mine Ord; enhver, som her er til Stede, kan tage dem
til sig. Gud hører, at det er Sandhed, og hans Aand
maa vist være til Stede her et eller andet Sted over
os Alle. &mdash; Vi have Trællesind her i Landet, skal jeg
sige Jer; hvor det er til Huse, er der Hænder nok til
at svinge Hundepisken, og I fortjene ikke bedre Lod
end at fugtles af den, saalænge I taale Fremmedherredømme.«</p>

<p>Noget, der lignede et Ryk, foer gjennem Forsamlingen,
et Brøl som Rovdyrs lød henover Pladsen, knyttede
og truende Hænder straktes op over Mængden.</p>

<p>Bjørnstad blev rolig staaende. Halvor, som holdt
sig bagved Faderen, kastede med et lille Nik freidige
Blikke over Bønderne, som om han vilde sige: »Der
fik I det, I kan have godt af længe!«</p>

<p>»Bjørnstad tager for stort Maal af sig selv og
spiller altid op paa Storfiolen,« sagde Eilif Bonde.</p>

<p>Den rige Selveier fra Espegaarden traadte tæt hen
for Bjørnstad med et haanligt Smil.</p>

<p>»I Dag er Du nok ogsaa ude mod vor lovlige
Regjering og Lands Ret, lille Bjørnstad,« sagde han og
vuggede Overkroppen paa sine skrævende Been. »Men
nu skal jeg, Espevoldsmanden, sige Dig et Ord, saa<span class="pagenum"><a name="Side_211" id="Side_211" title="[S. 211]"> </a></span>
godt som ti af dine: Naar vi nu ere færdige med
Svensken, saa skal vi til at ryge Dig ud, og det skal
regnes os for hæderlig Gjerning at forrette, for Du er
en fredløs Mand, der ikke kan værge din egen Tue.«</p>

<p>Bjørnstad syntes ikke at høre, hvad der blev sagt.
Hans Skikkelse tegnede sig skarpt mod Baggrundens
graa Taagehimmel, bred og mægtig, Vinden bevægede
hans buskede, graasprængte Haar, medens hans Blik saae
vidt ud over de Forsamlede; en Foregangsmand, en
Sandsiger maatte see ud som han. Han tilhørte maaskee
kommende Tider, maaskee var han en af disse store
Aander, der fødes for tidligt, gaa forud for Skarerne
og lide Martyrernes Skjæbne.</p>

<p>Lige overfor ham stod Colbjørnsen, den pligtopfyldende,
regjeringstro Samfundsborger, en Grundpille
for det Bestaaende, et forædlet Udslag af Forfædrenes
Overlevering. Hans Øine hvilede ufravendt og tankefulde
paa Bjørnstad, medens denne talte. Hvad tænkte
han?</p>

<p>Ole Svendsen saaes ved Colbjørnsens Side; ogsaa
hans Blik hvilede sorgfuldt paa Svogerens furede
Ansigt. &mdash; Her stod nu disse tre fædrelandssindede
Mænd, saa ulige i Sind og Anskuelser, der hver især
søgte at tjene sit Land med saa vidt forskjellige
Midler. Klokkerens dybe Tro paa Bønnens Magt gjød
Fred i hans Sjæl og Kraft i hans Arm; han fandt
alene Lykkens Tilfredsstillelse i at give sig hen for
Hjemmets Sag uden at overveie; han forstod ikke<span class="pagenum"><a name="Side_212" id="Side_212" title="[S. 212]"> </a></span>
Svogerens fordrende Retsfølelse eller den Udsæd, han
søgte at kaste i Fremtidens Skjød.</p>

<p>Han rystede sørgmodigt paa Hovedet og hviskede
frem for sig:</p>

<p>»Nu briste de sidste Baand! &mdash; Stakkels Mari &mdash;
de knyttes vist aldrig mere sammen.«</p>

<p>Hvem af disse Fædrelandsvenner havde Ret? De
to, der støttede og foregik deres Folk med et lysende
Forbillede til at fremme og opretholde det Bestaaende,
eller han, der gik forud for sin Tid og rykkede op
med Rode for at rydde Pladsen for det nye?</p>

<p>Klokkeren gik hen til Bjørnstad.</p>

<p>»Hvad vilde Du her i Dag?« spurgte han bebreidende;
»Du vidste jo, at Du ikke kan høre os til.«</p>

<p>»Høre Jer til?« udbrød Bjørnstad. »Nei, jeg har
for længe siden sagt mig fri fra Jer Alle; jeg vil ikke
have mere med Jer at bestille. I ere Tusinder, I
der, med de krummede Rygge! jeg kan ikke magte
Jer Alle. I have erklæret mig Krig paa hvert Fjeld og
hver Sti, vi mødes, derfor maa vi nu drage hver sin
Vei; men min Søn dèr skal ikke følge mig, han faaer
høre Jer til; derfor kom jeg hid i Dag. &mdash; Tag ham,
Colbjørnsen, ham og mine Mænd! brug ham vel og lær
ham op i jeres Svandselære, at det maa gaa ham
godt, og han maa længe leve paa Jorden.«</p>

<p>Bjørnstad kastede Hovedet tilbage med den brede,
furede Pande over det trodsige Blik; han rakte sine
Hænder i Veiret, halvt knyttede, halvt udstrakte, som
til Velsignelse over Sønnen. Blødt og Haardt brødes<span class="pagenum"><a name="Side_213" id="Side_213" title="[S. 213]"> </a></span>
synligt i denne stærke Fjeldskikkelse. Mandens Bryst
hævedes og sænkedes som under Paavirkning af en
heftig indre Kamp.</p>

<p>»Jeg tager mod din Søn,« sagde Colbjørnsen og
gik frem mod Halvor. &mdash; »Jeg kjender Dig allerede af
Omtale og Bedrift. Du er fra i Dag optaget som Frivillig
i mit Corps. Bliv ved, som Du har begyndt, og
det vil snart blive til mere.«</p>

<p>Saa bragte de en Fane, og Halvor tilligemed andre
Frivillige aflagde Troskabseden.</p>

<p>»Der skal snart spørges Nyt fra Bjørnstads Søn
og hans Mænd!« raabte Halvor, mens hans Haand
endnu hvilede paa Fanen. »Men naar Krigen er endt,
saa vender jeg hjem til min fredløse Far. Vor Hæder
er hans.«</p>

<p>Da de saae sig om efter Bjørnstad, var han forsvunden.
Mængden havde stiltiende gjort Plads for
ham; Ingen hilste ham, Ingen saae efter ham, da
Massen atter lukkede sig bag ham.</p>

<p>»Nu af Sted!« raabte Colbjørnsen. »Gud være
med Eder Alle!«</p>

<p>Folkene samledes under deres forskjellige Befalingsmænd.
Klokkeren udvalgte nogle Mænd, deriblandt
den rige Gaardejer Joen Brønnelsen Bjørnstad, der var
langt ude beslægtet med Halvor, og gav ham det
Hverv at naae op til Enningdalbroen ved en omgaaende
Bevægelse, for at afskjære Fjenden Tilbagetoget,
naar han og hans Mænd angreb Rytteriet forfra. Halvor
og hans Folk skulde følge med dette Parti. Idet<span class="pagenum"><a name="Side_214" id="Side_214" title="[S. 214]"> </a></span>
Mændene traadte under Vaaben og forlode Kirkegaarden,
kaldte Ole Svendsen Jørgen og nogle andre Bønder
hen til sig.</p>

<p>»Pas mig lidt paa den Dreng,« sagde han; »han
er for ung og fremfusende. Hænder der ham noget,
saa rammer Døden hans Moder. &mdash; Du, Jørgen,« føiede
han hviskende til og saae hen til sin Hustru; »det
bæres mig for i sære Drømme, at min Dagsgjerning
hermed er til Ende, og at Klokken deroppe snart ringer
mig herfra. Bliv da mine derhjemme en trofast Støtte
&mdash; ogsaa Mari. Saae Du hende, da hun fulgte Manden
og forlod Sønnen? Bjørnstad og hun kunne vel trænge
til Hjælp.«</p>

<p>Jørgen trykkede Ole Svendsens Haand. Dermed
var den Klokkers Testamente gjort.</p>

<p>Idet Ole Svendsen gik hen mod Udgangen, traadte
hans Hustru frem fra deres lille Søns Gravsted og
sagde med bævende Stemme:</p>

<p>»Dit Liv hører mange til, Ole Svendsen, din Grav
deler jeg med Dig alene.«</p>

<p>Mand og Hustru sank et Øieblik til hinandens
Bryst. Saa skiltes de.</p>

<hr class="chapbreak" />
<p><span class="pagenum"><a name="Side_215" id="Side_215" title="[S. 215]"> </a></span></p>




<h2><a name="OLE_SVENDSENS_DOED" id="OLE_SVENDSENS_DOED"></a>OLE SVENDSENS DØD.</h2>


<p><span class="pagenum"><a name="Side_216" id="Side_216" title="[S. 216]"> </a>
<a name="Side_217" id="Side_217" title="[S. 217]"> </a></span>
Et Øienvidne og Deeltager i hiin Dags Begivenhed,
Jonas Rist, en af de første Frivillige ved Colbjørnsens
Corps, theologisk Candidat med bedste Karakteer ved
Kjøbenhavns Universitet, og uden hvem vi vilde savne
det meste af den Kundskab, vi eie om hine Tiders
Bedrifter, »indridsede paa Krønikens evige Tavler,« fortæller
herom i en detailleret Beretning, hvoraf vi gjengive
Forfatterens Ord, der med troværdig Simpelhed
malende fremstiller dette for Svendsen Bakke saa skjæbnesvangre
Togt.</p>

<p>»Derpaa gik vi af Byen henimod Klokken tolv og
toge Veien over Idde, hvor Klokkeren havde samlet en
Deel Bønder, og gik vi saa videre, henved to hundrede
Mand, opad Enningdalen, som ligger to Miil fra Halden.
Imidlertid var det slemt at fremkomme for det meget
Vand, som stod i Veiene af det Tøeveir, som havde
været, og for den megen Snee, der paa Siderne af
Veien laa, endskjøndt man meest maatte gaa gjennem
Skov og Stier. Dog havde <em>de</em> den værste samt længste<span class="pagenum"><a name="Side_218" id="Side_218" title="[S. 218]"> </a></span>
Vei, som skulde gribe Fjenden an, mod dem at regne,
som skulde skjære Fjenden Passet af til at undkomme
hjem nordover Broen, hvilket Parti blev anført af Joen
Brønnelsen Bjørnstad.«</p>

<p>&mdash; Ole Svendsen Bakke skred taus fremad ved
Fogden Peder Smedts Side. Der var et eget Alvor
udbredt over ham, som paavirkede den kraftige og
ellers lunerige Foged.</p>

<p>»Ja, al Ting i Livet er ikke Spøg,« sagde Smedt.
»See, Fyrretræet derhenne med den store Allongeparyk,
det burde være vort Forbillede; dèr staaer den, rød og
kneisende, og leer ad det Hele.«</p>

<p>»I Morgen seiler det maaskee som Mastetræ derude
paa de fremmede Have,« svarede Klokkeren betydningsfuldt.
»Ingen veed, hvad næste Time bringer, lad os
derfor bruge denne efter bedste Formue.«</p>

<p>»Ja, aa ja!« sagde Fogden dybsindig; »i Dag mig,
i Morgen Dig og i Overmorgen sig.«</p>

<p>»I Nat stod Døden ved min Hovedpude,« vedblev
Klokkeren. »Lad være, det er en sygelig Indbildning;
dèr stod den, og dens Haand groede og groede; tilsidst
laa den over mig, men dens Fingerender krummede
sig ned i min Hustrus Bryst. Derfor knælede jeg i
Dag ved Døbefonden, som indviede vore Sønner til Liv
i Vorherre, og bad, om denne Kalk maatte blive taget
fra hende og Børnene. Dog veed jeg trøstig, at dersom
mit Liv skal gives hen for vor gode Sag, da
groer der nyt Liv og ny Kjærlighed op om hende.«</p>

<p>»Ret sagt, Klokker,« sagde den bedagede Foged<span class="pagenum"><a name="Side_219" id="Side_219" title="[S. 219]"> </a></span>
og sendte ham et skarpt Blik under de kraftige Bryn.
»Skulde der times Dig noget dødeligt, hvad der for
Resten ogsaa kan hænde mig, ja, saa kan Du vente af
mig, hvad jeg venter af Dig: vore Børn blive Brødre
og Søstre og skulle dele lige Kaar i vore Hjerter.«</p>

<p>Fogden talte med den Myndighed, der uden Tvivl
skrev sig fra den betydelige Rolle, hans Stilling gav
ham, Klokkeren med den sagtmodige Ydmyghed, som
Udøvelse af kirkelig Værdighed indgyder.</p>

<p>»Gud er mit Vidne,« vedblev Klokkeren, »jordiske
Baand ere stærke, saa stærke, at en Mands Bryst kan
sønderslides ved at rive sig løs, og dog er der en stærkere
Magt, de retfærdige Stridsmænds Sag. Jeg har ofte
seet dem ligge udhugne i Steen paa deres Gravsteder
paa vore gamle norske Kirkegaarde, og jeg har valfartet
til deres Grave og bedet: Kjære Kammerater i mine
Kampe og lønlige Haab, tag mig for god og lad en
ydmyg Broder hvile hos Eder, naar en Gang Kampen
er ført til Ende.«</p>

<p>»Ja, aa ja!« sagde Fogden og nikkede alvorsfuldt.
»Naar jeg har ønsket saadant noget, saa har der dog
altid været noget galt i Veien med Marven i mine
Knogler; men en brav salt Flæskesuppe med et lifligt
Glas Kanariesect bringer let det hele System i Lave.
I skal see, naar I i Morgen har faaet jer Livkost, saa
kommer I paa bedre Tanker.«</p>

<p>»Imorgen bliver sikkerlig Festdag her eller hisset,«
svarede Klokkeren.</p>

<p><span class="pagenum"><a name="Side_220" id="Side_220" title="[S. 220]"> </a></span>
Fogden, der var en belæst Mand, nynnede hen for
sig af et gammelt Skuespil:</p>

<div class="center"><div class="poem"><div class="stanza">
<span class="i0">»Hver søger Skinnet &mdash;<br /></span>
<span class="i0">Præsten forsmaaer det ei;<br /></span>
<span class="i0">den tapre Kriger smykker tidt sin Daad.<br /></span>
<span class="i0">Hver søger Skinnet;<br /></span>
<span class="i0">thi den, der være vil sig selv,<br /></span>
<span class="i0">faaer ringe Kaar i Kirken, Leiren, Staten, &mdash;<br /></span>
<span class="i0">Saadan er Verdens Gang.«<br /></span>
</div></div></div>

<p>Klokkeren var pludselig standset ved at høre Støien
af en Møllekværn i Nærheden. Mørket var begyndt at
falde. Han udvalgte ti Mænd og begav sig ad en
Sidesti efter Lyden. Det forekom ham mistænkeligt,
at en Møller i denne afsides og fattige Egn havde saa
meget at bestille, at han maatte arbeide ved Lys.</p>

<p>Møllebygningen laa ved en Elv inde i Skoven,
noget borte fra Alfarvei. Idet Ole Svendsen og hans
Mænd traadte ind i Gaarden, bleve de Mølleren og to
hvidkoftede Karle vaer i Færd med fra en fuldtladet
Rustvogn at bære Kornsække op til Kværnen; men
Karlene havde høie Kravestøvler med Sporer paa og
sorte Halsbind over Møllerkoften.</p>

<p>Mølleren blev raadvild staaende med sin Sæk paa
Nakken, mens de svenske Soldater søgte at komme op
i Huset med deres.</p>

<p>»Stands &mdash; eller vi skyde!« befalede Ole Svendsen
med tordnende Røst.</p>

<p>Soldaterne lode Sækkene falde, saaledes, at de
stode i Dækning bag dem. Den for et Øieblik siden
saa sagtmodige Klokker var i dette Øieblik frygtelig i<span class="pagenum"><a name="Side_221" id="Side_221" title="[S. 221]"> </a></span>
sin Vrede. Han maalte Mølleren med et Blik, der
luede af Foragt, og udbrød med lav Røst, som hørtes
af Alle:</p>

<p>»Den, der i Dag gaaer Svensken til Haande, er
en Landsforræder og fortjener at hænges paa Dørstolpen
udenfor sin Huusdør. Du maler Svenskens Korn, Møller
Hans Aaby. Kirkegaarden burde ikke have Grave for
slige som Du.«</p>

<p>»Enhver klarer for sit som bedst,« svarede Mølleren
og slog Øinene ned. »Maler jeg ikke Svenskens Korn,
saa gjør han det selv og skamferer mig min nye
Kværn.«</p>

<p>»Bedre, at Du selv havde revet din Kværn ned end
laant den til Fjendebrød. &mdash; Bind de to Fanger og sæt
dem op paa Rustvognen!« befalede Klokkeren sine Mænd
og pegede paa de svenske Soldater. »Gjøre de Modstand,
saa skyd dem ned. I Andre kaster Kværnstenene
i Vandet, slaaer Renderne i Stykker og graver Dammen
ud, saa vidt muligt er. Saa vende I tilbage til Frederikshald
med Kornet og Fangerne.«</p>

<p>Ole Svendsens Mænd skrede ufortøvet til Værket.</p>

<p>»Frænde er nok her Frænde værst, mærker jeg,«
sagde Mølleren mørk og forknyt.</p>

<p>»Siig heller: Fjende er her Fjende næst,« svarede
Ole Svendsen og vendte Manden Ryggen.</p>

<p>Mølleren fulgte efter Bakke og standsede ham
udenfor paa Stien.</p>

<p>»I dømme mig ikke for strengt, Ole Svendsen,«<span class="pagenum"><a name="Side_222" id="Side_222" title="[S. 222]"> </a></span>
udbrød han bønligt; »Kone og Børn, forstaaer I, sultne
Munde, Brød &mdash;!«</p>

<p>Klokkeren gik videre, medens Øxehuggene løde
ud i Mørket fra Møllen.</p>

<p>»Mens I gjør det værste, som kunde hænde mig
fattige Mand, vil jeg vise Jer en Tjeneste,« vedblev
Mølleren og spærrede Stien for Bakke. »Tre hundrede
Mand fjendtligt Rytteri og Fodfolk fare i denne Stund
om i Skoven her ovenfor østerud for at tage Jer og
<a class="corr" name="rett_23" id="rett_23" title="var: jeres">Jeres</a> Folk. Skipper Daniel var her i Møllen for en
Time siden; jeg kjendte hans lumske Fjæs, alligevel
han havde trykket Hatten i Panden.«</p>

<p>»Skipper Daniel?« spurgte Klokkeren med rynkede
Bryn.</p>

<p>»Jeg lurede ved Døren og hørte ham fortælle den
svenske Vagtmester om jeres Møde paa Kirkegaarden
i Morges, og at I nu ere paa Vei op mod Enningdalen.
De ligge i Baghold efter Jer, saa I komme til at vælge
den vestre Bjergvei.«</p>

<p>Svendsen Bakke betænkte sig et Øieblik og vilde
ile videre. Mølleren strakte Haanden ud.</p>

<p>»Siig et venligt Ord, høilærde Klokker, inden I
gaaer,« sagde han bedende; »her er saa trangt og eensomt
i Skoven den lange Vintertid.«</p>

<p>»Gaa hjem i Fred, om Du kan det, norske Mand,«
svarede Klokkeren.</p>

<p>»Kan det ikke blive til mere?« spurgte Mølleren.</p>

<p>Svendsen Bakke standsede og betragtede ham sørgmodigt.</p>

<p><span class="pagenum"><a name="Side_223" id="Side_223" title="[S. 223]"> </a></span>
»Den, der gjør sin Pligt vel, behøver ingen Ord,
og den, som ikke gjør sin Pligt, ham hjælper ikke
Alverdens Ord,« svarede han. »Om Du kunde give
dine Børn Sække af Sølv og ikke kunde skjænke dem
et ubesmittet Navn, og dit Fædreland, saa vare I dog
Alle hjemløse Stakler tilhobe. Jeg har ikke mere at
sige Dig.«</p>

<p>Mølleren greb hans Haand og knugede den heftigt
med et bestemt og talende Blik.</p>

<p>»Tak!« sagde han og gik tilbage til sit Huus.</p>

<p>Da Svendsen Bakke igjen traadte hen i Spidsen
for Hovedskaren, sagde han til Fogden Smedt:</p>

<p>»Naar denne Krig er vel endt, beder jeg Eder at
hjælpe Møller Aaby til Rette for den Kværn, vi i Dag
have lagt øde for ham.«</p>

<p>Oppe ved Korsveien stod Skipper Daniel og ventede
de Frivillige. Han var iført en viid Sømandspjækkert
og rødt Halsklæde, og da Skaren nærmede sig, svingede
han sin Hue over Hovedet. Svendsen Bakke gik forud
for de Andre og traadte hen til Skipperen. Uden at
give ham Tid til at tale, sagde han:</p>

<p>»Jeg kjender dine Rævestreger; men din Broder
Jørgen er en fuldgod Mand; for hans og din Moders
Skyld skaaner jeg Dig i Dag. Nu følger Du rolig ved min
Side; hvis ikke skyder jeg Dig ned og takker min Gud
for den gode Gjerning, han saaledes forundte mig at
udøve.«</p>

<p>»Hvem har dog bagtalt mig saa formastelig, Morbror
Bakke?« udbrød Daniel fornærmet.</p>

<p><span class="pagenum"><a name="Side_224" id="Side_224" title="[S. 224]"> </a></span>
»Der kommer Fogden. Enten lystrer Du blindt
og viger ikke fra min Side, eller vi klynge Dig op
som Landsforræder i det nærmeste Træ.«</p>

<p>»Men bedste Morbror!« udbrød Daniel klynkende;
»her staaer jeg i Slud og Mørke og Frost, med vaade
Been til midt paa Maven, for at vare Jer mod at drage
øster paa, siden Svensken myldrer som Djævle og har
besat alle Pas op til Enningdalen. Der maa være en
tyvebrændt Skurk, som har røbet jeres Planer, og nu
lønner I mig som en Hedning. &mdash; Hei, Foged Smedt!«
raabte han Fogden i Møde; »skynd Jer vester paa det
bedste, I aarker; Svensken er ude efter Jer strax øst
herfor!«</p>

<p>»Gjentag dine Ord!« befalede Ole Svendsen.</p>

<p>»Svensken ligger 600 Mand stærk nogle Bøsseskud
herfra østerpaa!« brølede Daniel.</p>

<p>Fogden, Lieutenant Kraft og Klokkeren holdt en
kort Raadslagning, og de bleve enige om at følge den
besværlige vestre Sti, der ad en Omvei førte til Enningdalen.</p>

<p>Klokkeren lod Folkene drage forbi og blev alene
tilbage med Daniel. Da Skaren var forsvundet i Skoven,
traadte han tæt ind mod Skipperen og befalede: »Dine
Vaaben!«</p>

<p>Daniel smilede spottende og trak sin Kniv halvt
ud af Skeden.</p>

<p>»See, her er Tulifas. Naar den Kammerat spadserer
ud af sit Huus, plejer Folk at gjøre deres Testamente,
og her har jeg en Kammerat til Kniven.« &mdash; Daniel<span class="pagenum"><a name="Side_225" id="Side_225" title="[S. 225]"> </a></span>
slog Koften til Side og viste en Rytterpistol, som stak
i Bæltet. &mdash; »Den er ikke ilde paa Afstand.«</p>

<p>»Usling!« sagde Klokkeren. »Dine Vaaben!«</p>

<p>Daniel spændte Pistolen.</p>

<p>»Du troer nok, Du staaer og skal til at klemte til
Pintsefest her midt paa bare Fjeldet, lille Bakke,«
sagde han haanlig.</p>

<p>Aftenen var bleven tung og taaget, efterhaanden
som Mørket skred frem. Nede fra Møllen i Skovhulveien
lyste det op til Korsstien, hvor de to Mænd
stode i Blæsten. En Hund gjøede nede i Dalen. Larmen
af de Bortdragendes Skridt tabte sig inde i Skoven.</p>

<p>Klokkeren forblev tavs, til den sidste Lyd var
hendøet.</p>

<p>»Nu os To!« sagde han og spændte sin Pistol.
»Skyder Du, vende vore Folk tilbage, og Du er
Dødsens. Betænk Dig; Du er i min Haand. Din Sjæl
mægter jeg ikke at redde; dit Liv vil jeg skaane for
din Slægts Skyld.«</p>

<p>»Og I vil ikke gjøre mig Fortræd med det, I har
luret Jer til om mig?« spurgte Daniel usikker.</p>

<p>»Hæderlige Folk pleie at stole paa mit Ord. &mdash;
Hurtig &mdash; dine Vaaben!«</p>

<p>Daniel rakte dem modvillig fra sig.</p>

<p>»Hvad har I nu for med Jert eget næstkjødelige
Søskendebarn?« spurgte han klynkende.</p>

<p>»Du skal i Nat sove i Møllen dernede og kan
drikke saa mange Kander Mjød, Du lyster, for de Penge,<span class="pagenum"><a name="Side_226" id="Side_226" title="[S. 226]"> </a></span>
den svenske Vagtmester nys gav Dig for at forraade
vor Plan.«</p>

<p>»Veed I nu ogsaa det?« udbrød Skipperen og
spærrede Øinene op. »Det var som Djævels!«</p>

<p>Bakke bød ham gaa foran ned ad Stien til
Møllerens Huus.</p>

<p>»Jeg bringer Dig en Fange,« sagde Klokkeren og
traadte ind i Kjøkkenet, hvor Mand og Kone og Børn
sade nedslaaede og lyttede til Øxehuggene, der sønderslog
deres nye Kværn. »Jeg stoler paa Dig, Hans
Aaby.«</p>

<p>Mølleren lukkede Døren op til Storstuen og skjød
Daniel derind efter først forsvarlig at have surret hans
Been og Arme sammen.</p>

<p>»Dersom han slipper fri, røber han vort Togt til
Fjenden,« sagde Klokkeren. »Vort Liv er i din Haand.«</p>

<p>»Vel!« svarede Aaby med et straalende Blik. »Kværnstenen,
I smed i Elven, ligger ikke fastere derude end
han derinde.«</p>

<p>Bakke saae hen til Kvinden, der sad nederst ved
Bordet, omgivet af en Flok Børn. Han gik hen, lagde
sin Haand paa det yngstes Hoved og sagde:</p>

<p>»Gud velsigne din Fjeldsti og lægge Sollys over
Klipperne omkring Dig!«</p>

<p>»Klokker,« sagde Aaby, »I er min Mand, I forstaaer
en Faders Hjerte.«</p>

<p>»Du seer mig snart igjen,« sagde Bakke, idet
han gik.</p>

<p>Han holdt sit Ord næste Dag i Døden.</p>

<p><span class="pagenum"><a name="Side_227" id="Side_227" title="[S. 227]"> </a></span>
Om denne Nat skriver Øienvidnet Jonas Rist følgende:</p>

<p>»Klokken omtrent imod fire om Morgenen den 8.
April kom vi saa nær, at vi kunde see Gaarden, hvor
det svenske Hovedkvarteer var, da Lieutenant Kraft
stelte alle i Orden, som han syntes bedst, Soldaterne
først med Bajonetterne paa Flinterne, saasom det var
Cavalleri, vi skulde angribe; dernæst formanede han
alle til Mod og Tapperhed, hvilket Alle forsikrede ham
om. Allermeest havde Lieutenanten og de Andre med
Klokkeren at bestille; thi han syntes, at man aldrig
kom saa fort, som han vilde, samt sagde disse Ord
derhos:</p>

<p>»At om han skulde gaae ti Mile, naar han havde
saadant at forrette, skulde han ikke blive træt eller
kjed deraf.«</p>

<p>Saaledes opmuntrede Klokkeren Folkene den ganske
Nat, saa og viste dem Gjenstier, hvorigjennem de snart
kunde komme frem.</p>

<p>Da dette nu var saaledes sat i Stand, gik hver
Officeer til sine, og havde vi ei gaaet 200 Skridt, før
en svensk Skildvagt raabte tvende Gange; men som
han ei fik Svar og saae sig allevegne omringet, gav
han sig jammerlig og vilde sprunget til Hovedkvarteret,
paa Gaarden Kirkbøen, vor Ankomst dèr at give tilkjende.
Som vore det fornam, saa vare de alle lige
snare til Fods med ham, og blev derfor ei givet Varsel,
førend den Vagt, som stod i Gaarden, skjød, og vi
hilsede dem Godmorgen med et 50 Skud paa de 24<span class="pagenum"><a name="Side_228" id="Side_228" title="[S. 228]"> </a></span>
Mand, som holdt Vagt udenfor, saa de Fleste maatte
sove hen. Men én af den samme Vagt havde krøbet
under Ladebroen og laa der i Skjul og skjød Klokkeren,
Ole Svendsen Bakke, gjennem Brystet, saa han døde;
strax faldt og en Volonteur af Capitain Colbjørnsens
Compagnie, som var en fattig Kvindes Søn i Tistedalen.</p>

<p>Da Klokkeren nu faldt ned af Skuddet, tog en af
hans Sognefolk fat paa ham og vilde reist ham op,
men fik dette til Svar: »Lad mig ligge i Jesu Navn &mdash;
Hils min Kone og umyndige Børn. Jeg er vel fornøiet;
gjører I Eders Bedste.«</p>

<p>Og i det døde han.</p>

<p>Da nu Bønderne fik den Svenske at see, som stjal
Livet af disse tvende Mænd, da gjorde de saadant
Skrig og Anfald paa ham af Forbitrelse, at han inden
et Øieblik fik over ti Kugler i sig, og vare snart færdig
at rive ham i Stykker; siden holdt de stedse ved at
skyde, for nu vare Bønderne blevne vrede for deres
Klokker, saa det var umuligt at stille dem tilfreds.</p>

<p>Fangerne vare henimod 50 og Ritmester Lehmann.
Døde af de Svenske vare henimod 28, som laa paa
Pladsen, da vi forlode dem, saasom der laa 1500 svenske
Bønder nedenfor, som ventedes did op efter. Klokkeren
og forommeldte Volonteur bleve begge førte nedover,
hver paa sin Hest.«</p>

<p>&mdash; En halv Time senere standsede Toget. En
stærk Drønen og Blistren af Hestetrav lød inde fra
Skoven og indjog Folkene den Tanke, at de bleve <a class="corr" name="rett_24" id="rett_24" title="var: for fulgte">forfulgte</a><span class="pagenum"><a name="Side_229" id="Side_229" title="[S. 229]"> </a></span>
af svenske Ryttere. De satte sig derfor i Forsvarsstilling
og ventede.</p>

<p>Maanen var nu brudt igjennem og sendte sine
klare Straaler lodret over Skovveien. Ved en Omdreining
kom en broget Skare til Syne. En Flok opsadlede
Heste uden Ryttere, men med fuld Oppakning af
Karabiner, Sabler, Kapper og Pistoler fore frem i stærkt
Trav, ledede af Soldater i hvide Kjoler. Det var Bjørnstads
Folk.</p>

<p>Foran Toget fløi en graa Skimmel, der bar en
ung Rytter. Hans lyse Haar flagrede i Vinden; Huen
var faldet af underveis. Han fremskyndede Hesten med
høie Jubelraab, da han saae de norske Mænd; den foer
i Fiirspring op foran Fronten. Ung Halvor saae sig
seiersstolt omkring.</p>

<p>»Morbror Bakke!« raabte han med høi Røst; »her
er vi med kongeligt Bytte: tre lyslevende Krigsfanger,
sex og tredive Officeersheste og Mundering til alle os
Frivillige. &mdash; Morbror Bakke, hvor er Du?«</p>

<p>Soldaterne droge sig stiltiende til Side og lode en
Plads aaben hen til Hesten, som bar Klokkerens Liig.
Halvor red et Par Skridt fremad. Maanens Lys faldt
blaaligt og blændende over Ole Svendsens mørke,
karakteristiske Hoved med de i Døden stivnede Træk,
hvis blege Farve fremhævedes mod Hestens sorte Manke.
Faklernes Skjær, der omgav de to Døde, fremhævede
det sørgelige Billede.</p>

<p>»Morbror Bakke!« lød det som et Klageskrig fra<span class="pagenum"><a name="Side_230" id="Side_230" title="[S. 230]"> </a></span>
Halvor. Han sprang ned paa Jorden og ilede hen til
den Døde.</p>

<p>»Morbror!« gentog han blødt og hviskende; en
Verden af ung Hengivenhed lød i hans trøstesløse
Klage. Han lænede sit Hoved mod Klokkerens; en
dyb Fortvivlelse banede sig Vei i et Skrig: »Morbror
død! &mdash; De Hunde, de Slyngler &mdash; dræbt ham!«</p>

<p>»Fremad!« kommanderede Lieutenant Kraft.</p>

<p>Toget satte sig atter i Bevægelse. Halvor greb
Klokkerens Hest i Bidselet og førte den tavs videre.
Hans Kinder vare blege, hans Øine brændte, medens
han forsigtig ledte Hesten henad Veien gjennem Vandhuller
og Iis, som om han frygtede, at dens ublide
Bevægelse kunde skade den Døde. Det lyse Hoved
paa de unge Skuldre, hans faste, spændstige Gang og
det sørgmodige Blik mindede om en fangen, nordisk
Viking, lænket foran en hjemvendende Seiersvinders
Triumftog. Kun een Gang kastede han et sky Blik
tilbage paa Liget. Hans Bryst var fyldt af andre
levende Syner, der stege frem rundt om ham af Morgenens
Rimtaager; for ham havde Morbroderens kraftfulde
Livsbillede intet tilfælles med Død og Tilintetgjørelse.</p>

<p>See, det var derovre bag Fjeldskrænten, at Morbroderen,
Jørgen og han for nogle Dage siden havde
haft den kostelige Spas med en Trop fjendtlige Ryttere,
som sprængte frem mod deres Baghold.</p>

<p>»Blæs, lille Halvor, og lad dem fornemme, at vi er
her,« havde Bakke sagt. Og Halvor var sprungen frem<span class="pagenum"><a name="Side_231" id="Side_231" title="[S. 231]"> </a></span>
paa Pynten med Hornet for Munden og blæste til Angreb,
saa Rytterne gjorde omkring og vare som blæste af Veien
med det samme. &mdash; Det voxende Dagslys lagde et rosenrødt
Skjær over Klippens Top, mens Toget drog forbi.</p>

<p>Og Dagslyset steg frem, Nattens sidste Ulvehyl
døde hen i Skoven, Morgentaagen bølgede bort mellem
Granerne, det blaalige Dække gled til Side over Egnen,
den blaa Himmel, de hvide Skyer, alt hilste det vaagnende
Liv velkommen. De enkelte Veifarendes glade
Tilraab forstummede og bleve til Klager, da de fik Øie
paa deres Klokkers afsjælede Legeme.</p>

<p>Halvor gik fremad uden at see eller høre. Dernede
bag Fjeldet tilvenstre havde det blusset lystigt forgangen
Nat &mdash; hu hei! &mdash; Fjendens Korn- og Høforraad, som
de om Dagen havde tvunget Bønderne til at kjøre
sammen, gik op i Luer, og Bakke stod midt i Røgen
og antændte den sidste Rustvogn, mens Skuddene knaldede,
og Trommen kaldte til Vaaben.</p>

<p>Og forrige Nat! Var Morbroderens Liv kun reddet,
da de vare ude som Bissekræmmere, for ynkelig at
omkomme her? En vild, ubændig Hulken brød frem
fra Halvors Bryst. &mdash; Og saa derhenne i Id Kirke,
Psalmen, Klokkerens dybe, bløde Stemme havde sunget
som et Farvel til Jorden, og det sidste Vers, der lød
til ham alene med Morbroderens alvorsfulde Blik dybt
i hans:</p>

<div class="center"><div class="poem"><div class="stanza">
<span class="i0">»O, hjælp os, Gud Fader, o, hjælp os, <span class="sic" title="[sic]">Gud</span> Søn,<br /></span>
<span class="i0">saa glade vort Løb vi fuldende;<br /></span>
<span class="i0">Gud Helligaand, himmelske Trøster i Løn,<br /></span>
<span class="i0">lad Kjærlighedsluerne brænde,<br /></span><span class="pagenum"><a name="Side_232" id="Side_232" title="[S. 232]"> </a></span>
<span class="i0">at vi kan med Lyst<br /></span>
<span class="i0">og Mod udi Bryst,<br /></span>
<span class="i0">saa kæmpe, at Kronen vi vinde.«<br /></span>
</div></div></div>

<p>Nu havde Klokkeren vundet.</p>

<p>Efterhaanden, som Toget nærmede sig Frederikshald,
sluttede flere og flere sig dertil. Da det naaede
Riishaven udenfor Staden, fulgte flere hundrede af
Egnens Folk. Der var ingen Glæde over Seiren; nu
saaes, hvor æret og elsket Ole Svendsen havde været;
stærke Mænd sørgede, Kvinderne klagede som over en
nær og afholdt Slægtning.</p>

<p>Peder Colbjørnsen stod ved Indgangen til Riishaven
og modtog Toget. Han traadte hen til Liget, alvorsfuld
og tavs og saae sørgmodigt ind i Ole Bakkes
halvaabne Øine, der syntes at besvare hans Blik. Saa
greb Colbjørnsen Corpsets Fane og sænkede den over
den Døde. Morgensolen gjød sit Lys som en Glorie
over Baaren; Mængdens Hjerte strømmede over; det
lød som et Folks Hulken over Pladsen.</p>

<p>Den tredie Paaskedags Morgen hørtes den dæmpede
Lyd af floromvundne Trommer over Idsletten. Efter
Trommeslagerne fulgte Sørgemusiken, saa kom Colbjørnsens
frivillige Corps i fuldt Gevær. Peder Colbjørnsen
gik nærmest Kisten med dragen Kaarde; efter
ham fulgte den Dødes nærmeste Slægt og Venner.</p>

<p>Saaledes gik Ole Bakkes Hustrus Drøm i Opfyldelse.
Mandens Liig blev baaret forbi deres Hjem;
Vinduerne vare tilhyllede, Døren lukket.</p>

<p><span class="pagenum"><a name="Side_233" id="Side_233" title="[S. 233]"> </a></span>
Da Følget kom ind i Kirken, blev der sat Vagt ud
overalt, de yderste til Hest, samt ti Mand paa Kirkegaarden
og to foran Indgangsdøren, fordi den svenske
Grændse var nær og Idfjord tilfrossen. Hver Mand tog
sin Flint med i Kirken, medens Kapellanen, Hr. Stabel,
holdt Ligprædiken og beviste, hvor vel den døer, som
døer for sit Fædreland.</p>

<p>Der var stille i den gamle Kirke. I det Øieblik,
Ligbærerne nærmede sig for at løfte Kisten, traadte en
sørgeklædt Kvinde hen for Hovedenden. Et ligblegt
Ansigt kom til Syne indenfor det sorte Uldklæde. Hun
stirrede paa Laaget, som om hendes Blik saae tværs
igjennem Træet, løftede saa begge Arme mod Himlen
og udbrød med en Stemme, der skjælvede og bævede,
men forstodes af Alle:</p>

<p>»Det høre Du, dyrebare Huusbond i din Himmel:
havde jeg ti Sønner, skulde jeg gladelig see dem drage
ud og falde for vort Fædreland, som Du gav dit Blod!«
De andre greb den segnende Kvinde i deres Arme, da
Kisten sænkedes ude i Graven, og to Geværsalver løde
hen derover i den stille Paaskemorgen.</p>

<p>En af Norges gode Sønner var stedet til Hvile.
Mindet om Ole Svendsen Bakke lever endnu; om ham
siges i Folkemunde:</p>

<div class="center"><div class="poem"><div class="stanza">
<span class="i0">I Landet var han født,<br /></span>
<span class="i0">i Kirken var han Degn,<br /></span>
<span class="i0">i Marken General<br /></span>
<span class="i0">for Folket af sin Egn.<br /></span>
</div></div></div>

<p><span class="pagenum"><a name="Side_234" id="Side_234" title="[S. 234]"> </a></span></p>

<p>De have reist Klokkeren fra Id en Steenstøtte i
hans Sogn. Paa Norges Historiebrædt ridsede han selv
med sit Blod en trofast Søns Kjærlighedstilstaaelse:</p>

<p class="center">S. M.</p>

<hr class="chapbreak" />
<p><span class="pagenum"><a name="Side_235" id="Side_235" title="[S. 235]"> </a></span></p>




<h2><a name="COLBJOERNSENS_BROGEDE_KARLE" id="COLBJOERNSENS_BROGEDE_KARLE"></a>COLBJØRNSENS »BROGEDE KARLE«.</h2>


<p><span class="pagenum"><a name="Side_236" id="Side_236" title="[S. 236]"> </a>
<a name="Side_237" id="Side_237" title="[S. 237]"> </a></span>
De krigerske Begivenheder i de følgende Maaneder
efter Klokkeren fra Ids Død udmærkede sig kun ved
større eller mindre Skjærmydsler mellem Frederikshalds
Borgere og de Svenske. Kong Carl var draget med
Hovedstyrken af sin Armee mod Christiania i det Haab
at indtage Norges Hovedstad. Den 29. April maatte
han imidlertid med uforrettet Sag skyndsomst drage
sine Tropper tilbage, da Aggershuus Fæstning skjød
Victoria for Wismars Indtagelse, og Kong Carl antog,
at den heftige Kanontorden, der ledsagedes af 3000
Mands Musketild, var et Signal for de norske samtlige
Tropper at angribe hans Armee fra alle Kanter; saavel
Officerer som Menige spaaede hverandre, at ingen
af dem vilde komme levende ud af Norge igjen. Næste
Morgen fandtes ikke en Svensk i Christiania By, der
var udplyndret og ilde medtaget.</p>

<p>I Mai Maaned samme Aar vendte de svenske
Tropper tilbage over Grændsen, og i Juni og Juli lod
Kong Carl Frederikshald indeslutte og beleire.</p>

<p><span class="pagenum"><a name="Side_238" id="Side_238" title="[S. 238]"> </a></span>
I denne Trængselstid udfoldede de to Brødre Colbjørnsen
og deres Frikorps stor Virksomhed; i flere
Miles Omkreds udenfor Staden indbragte de Underretning
om Fjendens Krigsplaner, brændte hans Fourage- og
Proviantbeholdninger, opsnappede hans Budskaber og
foruroligede hans Nattekvarterer. Overalt i Skovene,
paa Bjergstier, ja midt i selve Fjendens Leir fandtes
faldne Svenske, skudte eller dræbte ved Sabelhug;
Colbjørnsen og hans »brogede Karle«, som Fjenden
spottende benævnte hans Mænd paa Grund af deres
uensartede Klæder, havde atter været paa Spil og bleve
det stadige Samtaleemne omkring Svenskens Varmebaal.
Naar Fjenden udstillede sine Forposter, lød den stadige
Formaning: »Hold Øine og Øren oppe; de brogede
Karle er i Nærheden.«</p>

<p>Rygtet fortalte, at naar Kong Carls Mænd fik fat
i nogle af de Frivillige, bleve de klyngede op i det nærmeste
Træ, hvis ikke Vreden over lidte Tab og Hadet
først lod Fangerne gjennemgaa større Mishandlinger.
Saaledes fandtes Søfrin Hagens Liig hængende i et
Lindetræ udenfor et Saugskjæreri ved Tisteelven. Hans
Overkrop var blottet, og hans Legeme bar blodunderløbne
Strimer over Ryg og Lænder, som om han
havde løbet Spidsrod mellem Soldaterne inden Executionen.
De Frivillige svore at tage blodig Hævn og
holdt Ord: den følgende Nat hang tre svenske Soldater
i samme Lind; de havde trekantet Hat og Rytterstøvler
med store Sporer paa Benene; iøvrigt vare de
lige saa nøgne, som da de saae Dagens Lys af Moders Liv.</p>

<p><span class="pagenum"><a name="Side_239" id="Side_239" title="[S. 239]"> </a></span>
Der faldt mange Skud de mørke, sludfulde Nætter
rundt i Skovene, og mangt et Blodspor førte næste
Morgen til en fældet Fjende, der havde slæbt sig et
Stykke længere hen, for at dø som et vildt Dyr, bag
en Klippe, under en Busk.</p>

<p>»Colbjørnsens Blodhunde!« raabte de svenske
Krigsmænd i mægtigt Raseri. »Steile og Hjul skal
de klæde, naar vi om nogle Dage have indtaget Frederikshald.«</p>

<p>»Det gaaer saa let, som om vi havde den Snerpe
i en Sæk!« raabte Trompeter Månsson. »Jeg digter
paa en ny Slagsang til Jer, Manne; men den synger
vi først derinde i Staden med en Jomfrulil paa Skjødet.«</p>

<p>Enhver Vei eller brugelig Marchroute mellem
Kong Carls Armee og Frederikshald var besat af Colbjørnsen
med mindre Poster, og ingen Sinde forsømte
de halvvilde Tistedøler og Bjergbønder deres Pligt, saa
at Byen, sikret betimelig Underretning, trygt kunde
afvente Begivenhedernes Gang. Man vilde i vore Dage
ansee det for umuligt, at Mennesker kunde udholde,
hvad disse tapre Folk maatte gjennemgaa Dag og
Nat, naar de snart gjorde Marcher paa ti til tolv Miil
i de af Fjenden besatte Egne, snart stode som Kosakpost
paa Bjergkamme i Slud og Blæst, og hvor man
i de faa Timer, som kunde stjæles til Søvnen, laa paa
den nøgne Jord, saa at man takkede Gud for lidt Læ
bag en Klippekant; eller milevidt bleve forfulgte og
kun ved snilde og dumdristige Foretagender frelste sig
fra Forfølgerne.</p>

<p><span class="pagenum"><a name="Side_240" id="Side_240" title="[S. 240]"> </a></span>
Saaledes skjød Jørgen Halvorsen som ensom Forpost
midt ind i en fjendtlig Trop i Nærheden af Femvandet,
derefter strøg han ned til Bødkeren ved Bakkens Fod,
tog Mesters Skjødskind, fyrede op i Skorstenen og
høvlede nok saa fredelig paa Pibestaver, da Fjenden
undersøgte Hytten.</p>

<p>Dydsmønstre vare disse vilde og trodsige Karle
egentlig ikke; men de erstattede ved personlig Hengivenhed
og Hundetroskab mod Colbjørnsen, hvad de
manglede i Blidhed og Føielighed.</p>

<p>Der var heller Ingen, der forstod at tage Folkene
med sig som Peder Colbjørnsen. Da en Deel af hans
Mandskab nylig gjorde Optøier ved en Bro og stoppede
Færdselen, for at tvinge enhver Veifarende til at betale
Skat, lod Colbjørnsen de brogede Karle stille udenfor
sin Dør, befalede dem at nedlægge Vaabnene og gaa
hver til sit.</p>

<p>»Jeg kan ikke bære Ansvaret for saadanne Vildbasser
som Jer,« sagde han.</p>

<p>De skjæggede Bjergfolk krøbe angergivne sammen
og bad Capitain Peder saa mindelig om at blive ved
at være deres Chef og prøve dem blot nogle Dage
endnu.</p>

<p>»Saa maa I forpligte Jer til blindt at lystre og
underkaste Jer enhver Straf, jeg finder nødvendig,«
sagde Colbjørnsen.</p>

<p>»Det har sin Rigtighed; vi maa holdes skrapt,«
sagde Mændene og nikkede til hverandre, som om det
var en given Sag.</p>

<p><span class="pagenum"><a name="Side_241" id="Side_241" title="[S. 241]"> </a></span>
»Jeg dømmer Jer da Alle til i Aften at tømme et
Kruus for min Regning i »den forgyldte Nøgle«!«
kommanderede Colbjørnsen og fik et tordnende Hurra.</p>

<p>En determineret Næstkommanderende vilde følge
med Folkene.</p>

<p>»Hør, Tomasen, Du bør ikke gaa til Mandskabet
i Aften,« sagde Colbjørnsen.</p>

<p>Men Sergeanten gik alligevel og fandt Anføreren
fra Broen, Niels Anker, siddende i en Lænestol, fuld
og pralende.</p>

<p>»Gaa hjem, Fyldebøtte! Du sidder jo her og
blamerer vort hele Corps,« befalede Underofficeren.</p>

<p>Den gamle Ulk med de blodskudte og veirbidte
Træk var bjørnestærk; han sprang op, gjorde Tegn
til Kammeraterne; de trængte sig sammen mod Døren
og fik Befalingsmanden skubbet udenfor uden at løfte
en Haand.</p>

<p>Næste Morgen maatte de igjen stille for Colbjørnsens
Huus. Niels Anker traadte frem med Haanden
til Huen.</p>

<p>»Vi lystrede Ordre, saa godt vi kunde, Hr. Capitain,
og slog en bedre Basseralle. Sergeant Tomasen dèr
vilde forlede os til Ulydighed mod Chefens høie Ordre,
derfor lod vi ham gaa udenfor.«</p>

<p>»Saa dømmer jeg Jer Alle til en ny Basseralle
efter den første Seir,« kommanderede Colbjørnsen.
»Men Niels Anker skal i Dagsarrest.«</p>

<p>»Til Tjeneste!« svarede den Gamle og grinte.</p>

<p>Peder Colbjørnsen holdt strengt paa sit Corps'<span class="pagenum"><a name="Side_242" id="Side_242" title="[S. 242]"> </a></span>
militaire Ære og paa dets Uafhængighed af Fæstningscommandant
Brun, som ved flere Leiligheder havde
lagt sin Misfornøielse for Dagen over, at Borgerne ved
at oprette dette Fricorps blandede sig i hans Rettigheder
at forsvare Staden. Det var kommen til flere
beklagelige Sammenstød mellem ham og Fricorpset,
og Commandanten skal have udtalt disse mindeværdige
Ord, da hans Assistance blev søgt til i Forening med
Colbjørnsens Mænd at drage ud mod en fjendtlig
Styrke i Byens Nærhed:</p>

<p>»Lad Borgerne passe deres Stad; <em>jeg</em> forsvarer
Fæstningen.«</p>

<p>Colbjørnsen sendte derfor ikke sit Corps' Straffefanger
til det militaire Fængsel, men som Soldater tillod
han heller ikke, at de indsattes i Byens Arrest.
Da saaledes intet Fængselslokale var ved Haanden, lod
han Niels Anker sætte i et Brædeskuur uden Slaa i
hans egen Gaard og en Skildvagt for Hullet.</p>

<p>»Væk med Skildvagten!« brummede Niels. »Jeg
skal nok passe paa mig selv.«</p>

<p>Op ad Dagen kom nogle fine og fornemme Kjøbmandsdøtre
for at faae nogle af de meget omtalte brogede
Karle at see. Colbjørnsen havde ingen anden hjemme
end Niels og gik ned med Damerne i Gaarden. De
saae sig forbauset omkring.</p>

<p>»Hei, Niels &mdash; herfrem med Sig!« kommanderede
Colbjørnsen.</p>

<p>Saa stak Niels sit skjæggede, uredte Hoved frem<span class="pagenum"><a name="Side_243" id="Side_243" title="[S. 243]"> </a></span>
af Hullet og stirrede livsalig paa de unge, smukke
Damer.</p>

<p>»Hvorfor løber Du ikke din Vei?« spurgte Frøken
Jonassen og rakte ham et Pengestykke.</p>

<p>»Gud velsigne hendes kjønne Ansigt!« svarede
Skjælmen. »Saa havde jeg jo ikke faaet Dem at see.«</p>

<p>Det Pengestykke blev det bedst udgivne i den
unge Dames Liv, hvad Niels Anker senere fik Leilighed
til at bevise. &mdash; Ja vist, undertiden kan Musen
hjælpe Løven, det er afgjort.</p>

<p>Som sagt, et mærkeligt Forhold og Kammeratskab
knyttede de fleste af disse halvvilde Folk til Colbjørnsen
i Liv og Død med en selvopofrende Hengivenhed, der
skulde søge sin Lige, ikke alene i Krigsaarene, men
for hele Livet. Hvornaar og hvorledes denne Pagt
blev sluttet, det Spørgsmaal faldt det Ingen ind at opkaste.
Hvad var det, der gjorde alle disse Anstrengelser,
Savn og Lidelser saa lette at bære, der gjorde mugne,
steenhaarde Beskøiter og harsk Flæsk til velsmagende
Maaltider og daglange Marcher, efter hvilke Skindet
hang ved Støvlerne, til lystige Eventyr, der bragte
disse halvbevidste, men heelt følende Mænd til at
gaa i Døden, freidige og skjemtende, uden Rædsel,
med en Følelse af løftende Alvor? Det var ikke alene
det interessant Spændende og rigt Afvexlende, som
farefulde Hændelser afgive, og som syntes at tiltale
disse stærke, friske Naturmennesker, nei, det var Hjemmets
Aand, som atter her besjælede Alle, Følelsen af, hvad
Fædrelandet har Ret til at fordre som Gjengjæld for,<span class="pagenum"><a name="Side_244" id="Side_244" title="[S. 244]"> </a></span>
hvad det skjænker hver Enkelt: Alt, hvad der giver
Livet Værd, og som omslutter alt det, hvortil vort
Hjerte er knyttet. Det var denne Følelse, som gjorde
Frederikshalds Borgere og »de brogede Karle« til Brødre
og Kammerater gjennem skiftende Aar, og der blomstrede
Velsignelse af det Fælleskab, det bar freidigt og
broderligt gjennem de store Sorger og lod senere finde
Glæder og Nydelser dèr, hvor vore Dages venneløse
Mennesker kun see den stenede Vei. Denne Broderfølelse
gjorde Hjertet stort og Armen stærk og de mægtige
Bedrifter lette som den ligefremmeste Sag af
Verden. Aanden fra de store Minder laa over Staden,
værnende og samlende; Splid og Tvedragt, Mistillid og
Tvivl gik op i de vidt lysende Luer fra Byens lave
Træhuse.</p>

<p>En Aften vendte Peder Colbjørnsen hjem fra et
af sine sædvanlige Recognosceringstogt ind i det af
Fjenden besatte Terrain for at opdage, hvad han foretog
sig, og for paa Hjemveien at inspicere sine Patrouilleposter,
udstillede i Kreds udenom Staden.</p>

<p>Øst for Frederikshald paa Bjørnstads Hede kom
han til et fattigt Træhuus, hvor et Stykke skjævt Glas
i Væggen erstattede Ruden, og hvor Alt røbede den
dybeste Nød og Armod. Colbjørnsen standsede sin
Hest og bankede med Skaftet af sin Ridepidsk paa
Dørlaagen.</p>

<p>En Mand kom tilsyne i Aabningen, og ude af
sig selv af Glæde ved at see Colbjørnsen i den hvidkoftede,
danske Uniform i Stedet for Svenskens gule<span class="pagenum"><a name="Side_245" id="Side_245" title="[S. 245]"> </a></span>
og blaa, sprang han ud midt paa Veien og greb Hestens
Bidsel.</p>

<p>»I Herrens Navn, kom indenfor, I er jo vaad, og
Hesten stønner, saa træt er den; træd ind i min ringe
Hytte og gjør den stor!« bad Manden.</p>

<p>Colbjørnsen trak Tømmen til sig.</p>

<p>»Jeg har i Nat vigtige Ting at varetage og ønsker
blot at høre, hvad I har seet til Svensken i Aftes.«</p>

<p>»Svensken var her og tog vor Ged, da Solen gik
ned, men betalte den. Han talede vakkert for sig og
lovede os et nyt Huus, naar han først var kommen
til Regimentet. Vi lod ham snakke og tav dertil. &mdash;
Giv mig i det mindste Lov til at snige mig gjennem
hans Forposter, mens I hviler ud i Hytten. Jeg er her
igjen om en Time med fuld Besked.«</p>

<p>Colbjørnsen rystede paa Hovedet.</p>

<p>»Saa lad mig løbe foran Jer Hest for at være Jer
til Nytte underveis,« bad Manden.</p>

<p>Mens han talte, kom hans Kone ud, og Colbjørnsen
bemærkede, at begge kjærtegnede hans Hest, klappede
den paa Mulen og gav den gode Navne, alt mens de
løste Milerne og ivrigt stoppede det ene Stykke Brød
efter det andet ind mellem dens Tænder.</p>

<p>Colbjørnsen bekjendte senere, at han, skjøndt
haardfør Soldat, havde ondt ved at beherske en pludselig
overvældende Følelse af Lykke og Bevægelse ved
at see disse fattige Folk, der næppe selv havde det
tørre Brød i deres faldefærdige Rønne, liste sig til at
stoppe deres Føde i Munden paa hans forkomne Hest,<span class="pagenum"><a name="Side_246" id="Side_246" title="[S. 246]"> </a></span>
siden de ikke paa anden Maade kunde være ham til
Nytte.</p>

<p>Lidt længere fremme paa samme Ridt forbausedes
Colbjørnsen ved i Morgendæmringen at see en Bonde
ligge udstrakt paa Mosegrunden ved Siden af Veien
med Øret trykket lyttende imod Jorden.</p>

<p>Colbjørnsen standsede og spurgte, hvad Manden
bestilte.</p>

<p>Han svarede: »Det er forfærdeligt at høre de
svenske Ryttere galoppere omkring paa alle vore norske
Veie.«</p>

<p>Colbjørnsen sprang af Hesten og hørte sagte, fjerne
Drøn, som Bonden bedre forstod, efter at han saalænge
havde benyttet denne Telefon.</p>

<p>Paa hvert Bjerg og hver Bakkekam stode alle
Nætter Mænd og Kvinder, stirrende og lyttende, angstfulde
og bævende, og alle erkjendte de senere, at det
var skjønne og lykkelige Timer, skjønne, fordi saa
meget af det ædleste og bedste i Mennesket kom til
saa fyldigt et Udtryk, lykkelige, fordi de skjænkede
Livet et saa rigt og bevæget Indhold, at Timerne bleve
mere vægtige end senere lange Aar, tilbragte i daglig
Dont, hvor Dagene svinde uden at bringe andet Udbytte
end en navnløs Grav, en Virkelighedstilværelse
uden Eftermæle, der ofte hverken i Liv eller Død
skjænkede Følelsen af at have levet.</p>

<p>Nedenfor Skonningfossen paa den Vei, der fører
til Frederikshald, standsede Colbjørnsen og saae sig
om. En Mand reiste sig af Grøften; det var Hans<span class="pagenum"><a name="Side_247" id="Side_247" title="[S. 247]"> </a></span>
Brecke, en af Colbjørnsens Frivillige, som havde denne
betroede Post og varetog den med en Glubskhed, der
var lige saa farlig for Landets Egne som for Fjenden.
Hans Brecke var en forsoren Smugler, om hvem Sagnet
endnu veed meget at fortælle i hans Fjeldegn. Han
kjendte Vadesteder, Stier og Veie bedre end nogen
anden. En undersætsig, fiirskaaren Skikkelse med et
veirslagent Ansigt, brunt som en Taters og med et
langt, graasprængt Skjæg, der var flættet ind i Blykugler.
Udtrykket i Ansigtet, navnlig i Øiet, fik undertiden
et Præg af saa ubøielig Vildhed, at Folk vare
ængstelige for at være alene sammen med ham.</p>

<p>Colbjørnsen vilde ride fremad, men standsedes
pludselig af et tordnende: »Holdt &mdash; hvem dèr?« og af
en Bøsses uheldsvarslende Klikken.</p>

<p>»Du holder god Vagt, Hans Brecke,« sagde Colbjørnsen
og rakte Smugleren sin Feltflaske.</p>

<p>»Hvordan Fanden skal jeg i Mørke kjende Ven fra
Svensken, forinden jeg har dem paa Halsen?« brummede
Hans og rakte Colbjørnsen den tømte Flaske tilbage.</p>

<p>»Du tilraaber dem »Holdt! &mdash; hvem <a class="corr" name="rett_25" id="rett_25" title="var: dér">dèr</a>?« og naar
de svare paa Svensk eller slet ikke svare, saa brænder
Du dem paa Pelsen for at vare dine Kammerater. Fortsætter
Svensken sin Fremrykning, maa Du naturligviis
i Mørket see at knibe ud langs Klipper og Grøfter for
hurtigst muligt at bringe mig Melding.«</p>

<p>»Skal skee!« svarede Hans med et tilfreds Griin.
»Saa melder jeg Capitainen, at en Trop svensk Cavalleri
for en halv Time siden kom hernedover mod Fæstningen.<span class="pagenum"><a name="Side_248" id="Side_248" title="[S. 248]"> </a></span>
Jeg raabte dem an, og da de ikke lystrede,
spændte jeg Hanen og trykkede løs. Min gamle Flint
klikkede fire Gange, og hele Troppen gjorde omkring
og steilede Øst paa, Fanden i Vold.«</p>

<p>Colbjørnsen tog for første Gang Hans Brecke i
Øiesyn ved Skjæret fra sin Blændlygte.</p>

<p>»Det var Dig, som i Morges kom ind til Byen med
et Læs Geværer?« spurgte han.</p>

<p>»Ja, det var mig,« svarede Hans.</p>

<p>»Du afleverede din Vognladning til Fæstningskommandantens
Folk, skjøndt min Ordre lød paa, at Du
skulde kjøre Vaabnene op til min Gaard?«</p>

<p>»Officeren truede mig til at lystre hans Befaling,
og Brovagten jog Sabelen i Bringen paa min Hest, da
jeg vilde tvinge mig Vei.«</p>

<p>Colbjørnsen tildeelte Manden en alvorlig Irettesættelse.
Brecke holdt fast paa Hestens Bidsel og brummede,
da Colbjørnsen vilde ride videre:</p>

<p>»Siig et godt Ord, Capitain!«</p>

<p>»Slip Hesten.«</p>

<p>Hans Brecke lystrede, men gjentog:</p>

<p>»Jeg vil ligegodt have et godt Ord, Capitain
Peder!«</p>

<p>»I Morgen tidlig skaffer Du Heste og Vogn og
kjører Gods og en Drift Kvæg ind til Frederikshald for
Saugbrugsfolket ovenfor Skonningfossen,« sagde Colbjørnsen
og talte 3 Mark op til ham.</p>

<p>»Jeg kan just ikke sige, jeg er slikken efter den<span class="pagenum"><a name="Side_249" id="Side_249" title="[S. 249]"> </a></span>
Forretning, for det gaaer ikke,« brummede Smugleren.
»Men naar Capitainen befaler, maa jeg jo lystre.«</p>

<p>»Jeg betroer Dig det Hverv, fordi jeg stoler paa
Dig, Hans Brecke,« sagde Colbjørnsen.</p>

<p>»Godt, Capitain!« lød det som et hæst Brøl efter
ham i Morgengraaningen.</p>

<p>Et Par Dage gik. Colbjørnsen saae intet til Brecke,
og han opgav Tanken om at gjensee ham, idet alt det
betroede Gods ikke var en daarlig Fangst for den gamle
Smugler at smutte østpaa med over Grændsen.</p>

<p>Medens Colbjørnsen den følgende Dag stod paa
Torvet og exercerede med sine Folk, følte han pludselig
et Jerngreb om sin Arm. Ved at vende sig stod han
Ansigt til Ansigt med Brecke, hvis vilde Øine gave
nogle sære Glimt, idet han hviskende udbrød:</p>

<p>»Jeg har det Altsammen!«</p>

<p>Han førte Colbjørnsen ned til Broen og pegede
paa en Vognrække, belæsset med Gods fra Egnens
Folk og omgivet af brægende Geder og Køer. Længst
tilbage holdt en Vogn, som Brecke syntes meget omhyggelig
om.</p>

<p>»Hvad bringer Du dèr?« spurgte Colbjørnsen.</p>

<p>»Jeg fik jo paa Hovedet af Capitainen,« brummede
Brecke, »fordi jeg lod Kommandant Brun tage det Læs
Geværer fra mig; saa tænkte jeg, at det var bedst at
faae et andet Læs Flintebøsser ned til Dem for at blive
gode Venner med Dem igjen.«</p>

<p>»Hvor i Alverden har Du faaet de Geværer fra?«
spurgte Colbjørnsen forundret.</p>

<p><span class="pagenum"><a name="Side_250" id="Side_250" title="[S. 250]"> </a></span>
»Jo, det var nu ikke saa vanskeligt, Hr. Capitain.
Svensken har netop bekjendtgjort, at Beboerne skal
aflevere deres Bøsser, og Enhver, der ikke efterkommer
Befalingen, skal føres over Grændsen. Saa fik jeg mig
en Vogn og kjørte fra Gaard til Gaard nok saa magelig
og sagde til vore Bønder, at hvis de vilde have deres
Vaaben afsendt til Capitain Colbjørnsen, saa kunde de
lægge dem i min Vogn; men vilde de af med dem til
de Svenske, saa skulde de blot vente et Øieblik, saa
kom de strax efter dem. Jeg troer ikke, at Fjenden
finder noget Vaaben i de Gaarde, som jeg har besøgt,«
tilføiede Brecke med et bredt Grin og trak en gammel
Læderpung frem, hvoraf han lagde to Mark og nogle
Skilling paa et Kjældertrappetag. »Værs'god &mdash; dèr er
hans Penge.«</p>

<p>Colbjørnsen saae forbauset paa Manden; det Hele
blev mere og mere gaadefuldt.</p>

<p>Brecke forekom hans Spørgsmaal, med den Forklaring,
at han naturligviis ikke vilde spilde Capitainens
Penge til Transportudgifter, al den Stund Svensken
afgav Befordringen.</p>

<p>»Svensken?« udbrød Colbjørnsen.</p>

<p>»Ja, det er ganske ligefremt: Svensken havde udkommanderet
Vogn til at befordre Vaaben og Fødevarer
til deres Leir; men det Hele var i et saadant
Roderi, at jeg rolig spændte mit Forspand for deres
Vogn og ordnede det Hele paa bedste Maade, og for
god Betaling viste jeg dem Vei, saa gik det Hele af
sig selv. Jeg blev ved med at kjøre foran, lige til det<span class="pagenum"><a name="Side_251" id="Side_251" title="[S. 251]"> </a></span>
blev mørkt, saa stak jeg ind paa den Vei, der gaaer
lige ud i Mosen med en smal Overkjørsel, som Svensken
vist havde vanskeligt ved at hitte, for jeg syntes de
skreg fælt, mens de druknede i Sumpen. Og saa havde
jeg kun et lille Stykke Vei til Frederikshald.«</p>

<p>Brecke havde udført sin dristige Plan med en Snildhed
og Sikkerhed, hvori hans Kjendskab til Fjendens Sprog og
Karakteer kom ham til Hiælp. »Saa gik det,« som han
udtrykte sig, »som den ligefremmeste Sag af Verden.«</p>

<p>»Saa skal jeg melde Capitainen,« tilføiede Brecke
som sidste Beretning om Dagens Bedrifter med Haanden
til Skindhuen og spillende Blink i de graa Ulveøine,
»at der ligger en Slump Artilleriheste ovre paa Vigsiden;
det vil være en reen Svir at nappe dem og føre
dem til Frederikshald.«</p>

<p>»Hvor mange Heste?« spurgte Colbjørnsen.</p>

<p>»To hundrede Stykker med fuld Oppakning og en
tyve til tredive Mand Oppassere.«</p>

<p>»Hvor er nærmeste Landingssted?«</p>

<p>»Ved Lunelands Kirke, skraaes for Æskevigen.
Men Svensken sidder og holder Udkig paa Knivsø; vi
maa derfor gaa bag om Bratø.«</p>

<p>»Vel,« sagde Colbjørnsen. »Fra i Morgen overtager
Du Commandoen over tolv Mand til Hest. Jeg
er fornøiet med Dig, Hans Brecke. Naar Krigen er
endt, skal jeg sørge for, at Du bliver Toldrytter.«</p>

<p>Et straalende Smil gled over det barkede Smugleransigt.
Han greb Colbjørnsens Haand og knugede den<span class="pagenum"><a name="Side_252" id="Side_252" title="[S. 252]"> </a></span>
med et vildt Henrykkelsesudbrud, traadte tilbage, skuldrede
sin Flint og brølte:</p>

<p>»Jer Toldrytter i Liv og Død, Capitain Peder! Og det
er ikke dumt at betro mig den Bestilling, der gives ikke
min Overmand paa Smugleromraadet, og det kan ikke
nytte at sætte skinbarlige Helgener til at snuse efter
ufortoldede Varer, jeg siger bare, Jer Toldrytter i Liv
og Død, Hr. Capitain!« Han blev staaende med Flinten
præsenteret længe efter, at Colbjørnsen var forsvunden.
Brecke blev en af Capitain Colbjørnsens meest betroede
Mænd.</p>

<p>Det vilde imidlertid blive for vidtløftigt at give en
udtømmende Fremstilling af dette Corps' Virksomhed,
hvorfor vi ville nøies med at fremdrage disse Træk,
der maaskee kunne give et Billede af Tjenesten og de
optrædende Personer, som færdedes udenfor og indenfor
Stadens Mure, og som bugtede sig ud og ind allevegne,
hvor Musketild og <a class="corr" name="rett_26" id="rett_26" title="var: Kanontordenen">Kanontorden</a> ledsagede
deres Færd, denne »de brogede Karle«s Seierssangs og
Liigsangs Melodi. Kugler og Granater syntes at kalde
dem til Live &mdash; dræbte dem for Resten ogsaa.</p>

<p>Colbjørnsens og Hans Breckes Udflugt til Vigsiden
den følgende Dag efter Svenskens Heste skulde blive af
Betydning for nogle af denne Fortællings Hovedpersoner.</p>

<hr class="chapbreak" />
<p><span class="pagenum"><a name="Side_253" id="Side_253" title="[S. 253]"> </a></span></p>




<h2><a name="STORMUGLEN" id="STORMUGLEN"></a>STORMUGLEN.</h2>


<p><span class="pagenum"><a name="Side_254" id="Side_254" title="[S. 254]"> </a>
<a name="Side_255" id="Side_255" title="[S. 255]"> </a></span>
Ovre paa Vigsiden sønden for Frederikshald ved
Lunelands Kirke, der, hvor svenske og norske Vande
mødes i den stride Fjordstrøm, som om de ville dæmme
Grændse op mellem de to Lande, derude paa den svenske
Strand, nogle Bøsseskud fra Frederikshald mellem Idfjord
og Svinesund laa en faldefærdig Hytte. Dens
lille Have var indhegnet af Strandtjørn; en flad Eng
og en Kartoffelmark syntes at være dens hele Tilliggende.</p>

<p>Den 30te Juni sad Husets Eier paa sit Dige og
saae over mod Staden. Hans graa Haar hang i Totter
frem under en bredskygget Hat, der skjulte hans indfaldne
Træk. Øinene havde et barsk Udtryk, og hans
Hud var gjennempløjet af Furer og Folder, som skaarne
med en Kniv. Han var Fisker, seilede hver Aften ud
med sin Baad og solgte, hvad han fangede, ovre i
Frederikshald. Forøvrigt kjendte Ingen ham nøiere, og
der var et fjendtligt Udtryk over hans Adfærd, der
holdt Andre paa Afstand.</p>

<p><span class="pagenum"><a name="Side_256" id="Side_256" title="[S. 256]"> </a></span>
Solen var gaaet ned ovre bag de norske Fjelde.
Det var Havblik. En Maage sad og sov oppe i en
Kløft med Næbet skjult under Rygfjerene; en Steenfyr
eller et Enebærspiir hævede sig hist og her over de
rundslebne Steen; det bruungrønne Tang laa i Dynger
rundt om paa Stranden eller hang paa Klipperne, som
hvide Trævler, og længere inde i Landet steg en tynd
og hvidlig Røg i Veiret.</p>

<p>Den Gamle sad og skyggede med Haanden for
Øinene og stirrede over mod Staden, som om han
ventede Nogen; et bittert Smil spillede om hans Læber.
En spættet Ged stod med Forbenene skjulte i Hækken
og gnavede Skud efter Skud af den buskede Tjørn;
en Gang imellem gned den sig op ad den Gamles
Skulder, som om den vilde minde ham om, at Sengetid
længst var inde. Dens Eier sad hensunken i sine
egne, sørgmodige Tanker. Hans Læber bevægedes af
og til, sagte, klagende Ord, som om han talte til en
Syg, lød uafbrudt og uforstaaeligt.</p>

<p>Eensomheden og Ødet paa den tause Strand syntes
ikke at have bragt denne Mand Fredens Hvile. Han
vidste, at Stilheden herude rugede paa onde Planer,
han kjendte af Erfaring, at Naturens Oprør bragte alt
Levende Tilintetgjørelse, at Havet graadig sluger, hvem
der giver sig hen til det, at det kun smiler for at
bedrage, for at klæde sig i Skum og i Fraade og tilsidst
efter endeløse Kampe at kaste et splintret Vrag
eller et lemlæstet Liig ind mellem Stenene. Den gamle
Fisker hadede Havet og bød det Trods. Kun naar<span class="pagenum"><a name="Side_257" id="Side_257" title="[S. 257]"> </a></span>
Stormen foer over Fjorden, truende og hvinende, og
det lød som Kanontorden ude fra Skjærene, levede
Eneboeren i Strandhytten op; hans Baad blev skubbet
ned i Havstokken; han stagede sig ud, greb Aarerne
og styrtede sig i Kamp mod de fraadende Bølger.
Utalte vare de Menneskeliv, han i de sidste femten
Aar havde bragt frelst i Land, og Brovagten i <a class="corr" name="rett_27" id="rett_27" title="var: Frederederikshald">Frederikshald</a>
havde mangen en Nat seet hans krumbøiede
Skikkelse stige op over Bolværket med en Skibbrudden
i Armene, lægge ham varsomt paa Bryggen
og forsvinde igjen i det sydende Hav. Derfor kaldte
Haldenserne ham »Stormuglen«; de nærede en overtroisk
Frygt for den eensomme Gamle.</p>

<p>Dagen efter en saadan Stormnat lagde man blot
Mærke til, at Flaget hang paa Halvstang, det vil sige
paa den Stump Mastetræ, der var reist som Sømærke
yderst paa Pynten, hvor Hytten laa. Enkelte Veifarende
vidste da at fortælle, at der var strøet Buxbom udenfor
Husets Dør, medens den tomme Stue indenfor var
pyntet som til Liigfest med brændende Voxlys, og en
rusten og skjælvende Stemme sang Salmer dertil.</p>

<p>»Stormuglen tuder til Liig,« sagde de og skyndte
sig bort.</p>

<p>Der lød dæmpede Aareslag, og en fuldt lastet Baad
gled i Skumringen om Pynten. Lidt efter skurede den
ind over Strandens Steenbund, og Skipper Daniel sprang
i Land, fortøiede Jollen og begyndte Udlosningen. Hans
Last bestod af Huusgeraad og Fødevarer af al Slags,
Klæder og Pelsværk, Viinfoustager og Sølvtøi.</p>

<p><span class="pagenum"><a name="Side_258" id="Side_258" title="[S. 258]"> </a></span>
Fiskeren gik ned til Baaden.</p>

<p>»Guds Fred og god Kvæld!« bød Daniel. »I kan
tro, det kneb at komme heelskindet i Land; Svensken
sidder derovre paa Knivsø og holder skarpt Udkig.
Har I ellers fornummet noget til ham i Dag?«</p>

<p>»Nei, kun til Frederikshaldfolket; de var herovre i
Gaar og tog min Ko og alt det Kvæg, de kunde overkomme,
Geden lod de mig dog beholde; den giver mig
Mælk nok.«</p>

<p>»Sikke noget Rak!« raabte Daniel og spyttede en
Skraa ud. »Det skal vel være Gjengjæld for, at Svensken
i Forgaars red lige ind til Byporten og drev af med
alle Byens Malkekøer lige for Næsen af vores tapre
Folk. I kan takke Gud for en saadan Søstersøn, I dèr
har faaet, som bringer alle disse delikate Sager til
Huse.«</p>

<p>»Hvis er alt det Gods, Du fører herover igjen i
Aften?« spurgte Fiskeren barsk.</p>

<p>»Det er den rige danske og tyske Kjøbmands
begribeligt. De har laaset alle deres Victualier og Mobilier
ned i den dybe, hvælvede Kjælder, og saa gav
de Søster Ulle, velbestaltet Huusbestyrerinde hos Patron
Walck, Nøglen for at passe det Hele, mens de stak af
fra Frederikshald med Kone og Rollinger, ligesom vores
Byfoged Niels Riiber iforgaars, fordi Kong Carl nok nu
gjør Alvor af at tage Staden med Storm.«</p>

<p>»Det bliver et kjønt Regnskab, naar Herskabet
kommer hjem og finder Kjælderen tom.«</p>

<p>»Døren er ærlig og redelig splintret; det kan være<span class="pagenum"><a name="Side_259" id="Side_259" title="[S. 259]"> </a></span>
Naboen, der har brudt den op, den Tyveknægt, det
kan ogsaa være Fjenden; jeg troer nu, det er Gjenboen,
for Skomager Mikkel har et tyvebrændt Rævefjæs,«
sagde Daniel og kneb Øinene sammen.</p>

<p>»Uærligt Gods kommer ikke under mit Tag!« udbrød
den Gamle heftigt.</p>

<p>»Gud bevares, Tyvekoster mener I!« raabte Daniel
dybt krænket. »Det vilde da være en uforsvarlig Synd
at lade alle disse rare Sager gaa op i Røg? De gudsforgaaende
Borgere have jo besluttet, alle som een, at
svide hele Staden af, saa snart Svensken bryder ind.
Gud bevares, de er jo tapre Fædrelandshelte! Og hvad
faae saa de rare Fyre for det? De risikerer at blive
Krøblinger for Resten af deres Dage, forstaaer I, sultne
og tiggefærdige. Saa træder den brave Daniel frem og
siger høimodigt: »See: alle de Skatte har jeg reddet
ved min Manddom og Conduite.« Eierne lægge deres
Hænder signende sammen og betaler saa rundeligt i
Findeløn, at vi Stakler ikke behøve at slide mere i
Nød og Usselhed. &mdash; Naada &mdash; kalder I det for Tyvekoster?«</p>

<p>Under denne Forklaring bar Daniel Godset op mod
Hytten og stuvede det sammen i Gedens Brædeskuur.</p>

<p>»Saasnart Colbjørnsens Kundskabsmænd bringer
tilforladelig Underretning om Svenskestormen, saa flytter
Søster Ulle ogsaa det bedste af sin Patrons Eiendele
herover,« vedblev Daniel. »Det er jo en Himmerigs
Tilskikkelse, at vi har en saa nær Slægtning her i
Sikkerhed paa den svenske Kyst; vi tænkte først paa<span class="pagenum"><a name="Side_260" id="Side_260" title="[S. 260]"> </a></span>
at flytte Sagerne op i Motters Hytte; men dèr er jo
Morbror Bjørnstad, som kun gjør os Skam og Ulykker.«</p>

<p>»Bjørnstad!« hviskede Fiskeren med skjælvende
Læber. »Bjørnstad!« gjentog han hæst og løftede sine
knyttede Hænder. »Hans og min Regnskabsdag vil
komme &mdash; den kommer &mdash; Øie for Øie, Tand for
Tand i hans blødende Hjerte! Jeg skal see Dig styrtet i
Støvet, knæle og trygle, som min Søn tryglede for din
Fod, uden at finde Barmhjertighed!«</p>

<p>»Javist, I kan jo tale med om Bjørnstads Krakilskhed,«
vedblev Daniel ligegyldig, medens han skrev ned
i sin Regnskabsbog. »Syv Kobberkjedler, to delikate
Sølvlysestager, 5 enebærrøgede Skinker &mdash; de kunde
være haardere røget, lille Madam Terkel &mdash;, 3 Pelsfrakker
&mdash; vil man see til de Snydere; der er gaaet
Møl i dem! &mdash; Javist, Bjørnstad drev Jer jo i Landflygtighed,
saa Ingen aner, I lever herovre som Fisker.
Det var nok Jeres yngste Søn Halvor, den Gavstrik,
der begik Kassesvig i Frederikshald; saa gik han til
Morbror Bjørnstad om Hjælp for ikke at bringe Skjændsel
over Jeres graa Haar; men der kom han til den Rette.
Morbror skjældte ham Hæder og Ære fra, og saa gik
Jeres Dreng hen og undlivede sig selv i Tisteelven med
Skam og Vanære; og Jeres ældste Søn var nok druknet
herudenfor Skjæret i Forveien. &mdash; Tre Pakker Klipfisk,
en Tønde salte Graabeinsild, prima Vare &mdash; Ja, I kan
have Grund til at strø Buxbom herinde. Men sikken
en Søn, I nu har faaet til at bjerge Føden til Jer, en
rigtig brave Søn, der arver Hytten, naar I en Gang<span class="pagenum"><a name="Side_261" id="Side_261" title="[S. 261]"> </a></span>
gaaer heden &mdash; Og glem ikke i Tide at sige mig, hvor
I gjemmer Spareskillingerne, for de sige, at I har butlet
retskaffens sammen i mange Aar. &mdash; Sikken en steenrig,
gammel Stormugle &mdash; dikkedik!«</p>

<p>Daniel stak Fiskeren spøgefuldt i Siden med sin
Tommelfinger og smilede kjærligt.</p>

<p>»Min Ældste døde i sit Kald &mdash; den Yngste har
bødet for sit Fald &mdash; derude hos dem vil jeg søge
hjem,« sagde Fiskeren og pegede ud mod det mørknende
Hav. »Mine egne ere borte, jeg har ingen
Familie.«</p>

<p>Der var en egen forstenet Ro over hans rynkede
Skikkelse, medens han stod paa Pynten og stirrede ud
mod den griske Fjende, der endnu i Søvne manende
sendte brummende Døninger mod Land.</p>

<p>Et guulhaaret Hoved og nogle vilde, skjæggede
Ansigter vare under denne Samtale komne til Syne bag
Tjørnehækken, for ligesaa hurtigt at forsvinde igjen.</p>

<p>»Tøv lidt!« raabte Daniel efter den Gamle, som
vendte sig, for at gaa ind i den tomme Stue. »Blev
der saa lyst anden Gang for Bager Hans <a class="corr" name="rett_28" id="rett_28" title="var: Hoyer">Høyer</a> og
Olaug sidste Søndag?«</p>

<p>»Der blev lyst for dem,« sagde Fiskeren. »Herren
holde sin Haand over hende!«</p>

<p>»Naada, sikken en Lykke det fattige Pigebarn uden
Navn eller Stand gaaer ind til med den rige Bagersøn!«
udbrød Daniel.</p>

<p>Halvor traadte frem i en Aabning i Hækken. Maanen
stod høit paa Himlen og kastede et blaaligt Luftskær<span class="pagenum"><a name="Side_262" id="Side_262" title="[S. 262]"> </a></span>
over hans kraftige Skikkelse, medens han gik hen mod
Husets Eier.</p>

<p>»Hvem taler her om Lysning for Olaug, min
Fæstemø?« spurgte han og saae truende fra den ene
til den anden.</p>

<p>Fiskeren vendte sig. Ingen havde bemærket Halvors
Baad, roet af Hans Brecke og Niels Anker, der ubemærket
lagde til Land lidt længere nede paa Stranden.
Der foregik i dette Øieblik en mærkelig Forandring hos
den Gamle; han veg tilbage, som om han saae en
Aabenbaring, hans Øine udvidedes, hans Hænder strakte
sig skjælvende frem ligesom afværgende, et Smil, der
vexlede mellem Rædsel og den blideste Hengivenhed,
dirrede paa hans forvitrede Træk.</p>

<p>»Halvor, min Halvor!« aandede han frem. Det
lød som et Hjerteskrig i den brudte Røst.</p>

<p>»Han troer at see sin døde Søn Halvor,« hviskede
Daniel forklarende.</p>

<p>»Jeg er Halvor, Bjørnstads Søn,« sagde den Unge.
»Og Du ligner Far min, som den visne Furu ligner
den store levende. Hvem er Du?«</p>

<p>Fiskerens Træk antog atter sit haarde Udtryk. En
glødende Rødme skjød op i hans furede Pande.</p>

<p>»Bjørnstads Søn &mdash; Øie for Øie, Tand for Tand!
&mdash; Almægtige Gud, hør min Bøn!« hviskede han, men
Stemmen skjælvede.</p>

<p>Halvor vendte sig mod Daniel, der i Følelse af sin
nys erhvervede Rigdom stod med et velvilligt Smil og<span class="pagenum"><a name="Side_263" id="Side_263" title="[S. 263]"> </a></span>
betragtede dette Møde, hvor Blodets Røst hævede sig
mod gammelt Nag og lidt Uret.</p>

<p>»Hvem er den Mand?« spurgte Halvor.</p>

<p>»I Sandhedens Navn skylder jeg at tilstaae, at det
er din kjødelige Faster Ellen, Du stædes for,« erklærede
Daniel, greben af det usædvanlige i Situationen.</p>

<p>»Faster Ellen!« udbrød Halvor og sprang hen mod
Fiskeren med et straalende, kjærligt Smil; »Faster i
Mandsklæder, Faster Ellen, som Mor har sørget saa
ofte over, og som Far en Gang græd over!«</p>

<p>Fiskeren svarede ikke, han vedblev blot at stirre
paa Halvor. Pludselig vaklede han; den Unge sprang
frem og greb ham i sine udbredte Arme. Halvor følte
en underlig kraftløs Byrde mod sit Bryst; da han saae
ned i Fiskerens Ansigt, omgivet af et graat, brusende
Haar, der forøgede Ligheden med hans Fader, opdagede
han, at den Gamle laa bevidstløs i hans Arme. Han
løb ned til Havet og hentede i sin Hat koldt Vand,
hvormed han badede Fasterens Ansigt. Da hun igjen
slog Øinene op under de buskede Bryn, saae hun
spørgende paa Halvor og sagde usikkert:</p>

<p>»Græd Far din over Faster Ellen?«</p>

<p>»Jeg saae kun Far græde to Gange,« svarede
Halvor hurtig og saae ned for sig. »Første Gang var,
da Mor sad og klagede over Faster Ellen og hendes
stakkels Dreng; Far gik og skjændte og smældte op
og ned ad Gulvet; saa kastede han sig paa én Gang
hen over Bordet og hulkede og vaandede sig haardelig.<span class="pagenum"><a name="Side_264" id="Side_264" title="[S. 264]"> </a></span>
»Lille Søster Ellen og hendes stakkels, vildledte Barn!«
stønnede han.«</p>

<p>»Sagde han »Stakkels vildledte Barn«?« spurgte
den Gamle og holdt fast paa Halvors Arm. »Husk
Dig vel om. I Jesu Christi Navn, sagde han »Stakkels,
vildledte Barn«?«</p>

<p>»Stakkels Faster Ellen!« svarede Halvor og knugede
Fasterens barkede Haand med et aabent og freidigt
Blik. »Hvor jeg kan see, at Du har sørget. Du ligner
ogsaa Faster Ulle, som døde.«</p>

<p>Den Gamle nikkede. Det lød, som om en haardt
spændt Streng i hendes Indre pludselig sprang; et forklaret
Udtryk, en usigelig Fred bredte sig over de
stivnede Træk.</p>

<p>»Hvornaar græd din Far anden Gang?« spurgte
Faster Ellen med en Stemme, der endnu ikke ret kunde
finde den blide Klang, den søgte.</p>

<p>»Anden Gang var &mdash;« Halvor brød kort af.</p>

<p>»Var &mdash;?« spurgte Ellen.</p>

<p>»Da han kom hjem den Aften, Byens Folk lyste
ham fredløs.«</p>

<p>»Er din Far lyst fredløs?« spurgte Ellen og reiste
sig heftigt.</p>

<p>»De lyste ham fredløs den Aften, han kom til dem
og vilde have gjort Alt godt,« svarede Halvor.</p>

<p>Det brød frem, pludselig som en tilbagetrængt
Strøm, Klage over lidte Ydmygelser, Vrede, Skildring
af Faderens og Moderens trøstesløse Liv derhjemme
paa Fossegaarden. Dette Skriftemaal, som ingen Pine<span class="pagenum"><a name="Side_265" id="Side_265" title="[S. 265]"> </a></span>
skulde have fravristet ung Halvors Stolthed, aflagde
han ukaldet, uspurgt til Faster Ellen, hvem han her
saae for første Gang, mens Taarerne var ved at bryde
igjennem.</p>

<p>»Forbandelse ramme dem, der lyste din Fader
fredløs!« raabte Fiskeren heftig og strakte Armene mod
Himlen. Den bredskyggede Hat laa paa Jorden, et
Ansigt, skjønt i dets furede Lidelse, belystes af Maanens
bløde Lys, der ikke mægtede at oplyse de skarpe Rynker.
»Braad og Brænding forude &mdash; de store Storme allevegne!
&mdash; Broder, jeg vil hjælpe &mdash; jeg kommer, almægtige
Gud, forbarm Dig over os Alle!«</p>

<p>Faster Ellen og Halvor sank til hinandens Bryst.
For første Gang fandt tilbagetrængte, uforstaaede Følelser,
Sorg og Lidelse, her sit Udløb; dermed var Pagten
sluttet. Aarelang Græmmelse i Eensomhed og Grublen
svandt hen i den lyse Sommernats Taager.</p>

<p>»Uh, dette her er saa overmaade rørende, som
naar En har Barn i Kirke ovre i den store Katharal
paa Vestindien!« snøftede Daniel og gned sine tørre
Øine med Bagen af Haanden.</p>

<p>»Jeg sagde nys i min blinde Uforstand, at alle mine
Egne vare borte,« hviskede Ellen og stirrede paa Halvor
med Glød i de hule Øine.</p>

<p>»Jeg mener forvist, Du har en Søn endnu,« sagde
Halvor.</p>

<p>»Faster Ellen har to Sønner!« udbrød en dyb og
alvorlig Røst.</p>

<p>Den Gamle vendte sig og saae i Maanelyset en<span class="pagenum"><a name="Side_266" id="Side_266" title="[S. 266]"> </a></span>
høi og bredskuldret Skikkelse, som ubemærket havde
været Vidne til dette Optrin. Jørgen Halvorsen traadte
frem og greb Fasterens Haand.</p>

<p>»Jeg er din Søster Ulles Søn,« sagde han.</p>

<p>Der hvilede en sørgmodig Alvor over hans smukke
og mandige Træk, medens han ufravendt og søgende
saae ind i den Gamles dirrende Træk.</p>

<p>»Faster har Pinedød tre Sønneker!« forsikrede
Daniel og trængte sin brede Sømandsskikkelse frem
mellem de Andre. »Sikken en Familie, Du her har
faaet &mdash; naada!«</p>

<p>Der lød et skarpt Maageskrig oppe fra Land.
Idetsamme blussede en Straaild i Veiret nede paa
Stranden. Signalet gjentoges. Halvor sprang i Veiret
og saae ud over den glindsende Havflade.</p>

<p>»Derude kommer Colbjørnsens brogede Karle!«
raabte han og pegede over mod Bratø.</p>

<p>Et mærkeligt Syn viste sig ude paa Fjorden. En
sexten Alen bred Bygning, der nærmest lignede et
Huus med et fladt Tag, kom glidende frem af Skyggen
under Øen og nærmede sig Vigsiden. Smaa, sorte
Pletter i glindsende Bølgestriber laa strøede omkring
denne Bygning, og da den kom nærmere, bemærkedes
taktfaste Aareslag fra mange mindre Fartøier, der varpede
Kæmpen i Land.</p>

<p>Det var den historiske Skydepram, som Frederikshalds
Borgere for egen Bekostning havde bygget til
Selvforsvar, og som nogle Dage senere kom deres
Stad til uvurdeerlig Nytte under Svenskernes Indfald.<span class="pagenum"><a name="Side_267" id="Side_267" title="[S. 267]"> </a></span>
Denne Pram var bygget over et gammelt Skib, »Saltsækken«
kaldet, hvilket de saaledes indrettede, at de
toge tvende Parter af den Bro, som af Løvendal var
bygget til Overgang fra Svinesund til Vigsiden Aar
1711. Disse Brodele bleve lagte sammen og derover
paatværs gjordes en anden Flaade af Bjælker, hvorpaa
de fastnaglede en stor Deel Planker, »indtil de tænkte,
at den kunde flyde paa Vandet med den Tyngde af
Stykker og Folk«, skriver Jonas Rist, »saaledes at
Folket vel uden vaade Fødder kunde gaae paa den«.
Saa bebyggede de den med Vægge og Halvtag. Siderne
vare omtrent en Alen tykke i Stykhullerne og
uden og inden forhudede af Planker; Rummene mellem
disse opfyldte med Mos eller gamle Haar, som de fik
hos Feldberederne. Taget var af dobbelte Planker.
Paa hver af de tvende Sider vare to Stykhuller og i
Taget mange Skydeskaar, hvorigjennem kunde sigtes
med Bøsser.</p>

<p>Den 2den Juni, som var tredie Pintsedag, blev
Prammen færdig og forsynet med to atten-pundiger, to
tolv-pundiger og to otte-pundiger, og det danske Flag
blev heist.</p>

<p>Denne Bygning var gjort for at forvirre Fjendens
Brobygning i Svinesund. Men den Dag, Prammen
skød dansk Signal til Efterretning for de danske og
norske Fartøier, som laa udenfor Svinesund, og som
skulde hjælpe i den Forretning, viste sig at være en
uheldig Dag. Fregatten »den kronede Rose« havde
for tidligt indladt sig i Kamp med de Svenske; Skibet<span class="pagenum"><a name="Side_268" id="Side_268" title="[S. 268]"> </a></span>
blev entret og gjort til Entreprise. Da Prammen omsider
naaede frem mod Svinesund, saae den sin Kampfælle
ligge som Blokering i Indløbet, besat af svenske
Soldater, hvorfor Haldenserne klogelig varpede Prammen
tilbage til Halden.</p>

<p>Maanen, der synes at være hver romantisk Stordaads
Forbundsfælle, lyste altsaa denne Nat ned over
Prammen, som i Skyggen af Bratøen blev varpet ind
under den svenske Kyst. Om denne Nats Bedrift, som
strengt taget ikke hører til denne Histories Udvikling,
staaer der fortalt hos Jonas Rist:</p>

<p>»Samme Aften, som var den 30te Juni, lod Colbjørnsen
samle sit Compagni paa Torvet samt og
berede en stor Deel Pramme og Eger med mindre
smaa Baade. Da Folkene stode færdige med deres
Geværer tilligemed Fæstningens Soldater, bleve de i
Mørke i Fartøierne indtagne, paa det at Fjendens Folk,
som sad ved Knifsø i Bjergene at see, hvad de, som
vare beleirede i Byen, foretog at gjøre, ei saadant
skulde formærke. Derpaa fore de over til Vigen og
bleve satte i Land lige overfor Æskevigens Eiendele,
for at nedhente de svenske Heste, som gik løse paa
Græs derovre, og lode de over 30 Mand blive ved
Fartøierne, som skulde lægge fra Landet med dem,
om noget fjendtligt Parti skulde have kommet. Thi
de havde Kundskab om, at et sachsisk Regiment til
Fods stod ei langt derfra. Klokken henved 12 skiltes
de, som gik efter Hestene, fra os Andre, som vartede
deres Tilbagekomst og skulde ligge færdige at tage<span class="pagenum"><a name="Side_269" id="Side_269" title="[S. 269]"> </a></span>
dem ind, enten de kom dèr paa Stedet eller nedenfor,
i Fald de bleve forfulgte.</p>

<p>Alle Svenske næst omboende, baade Mænd og
Kvindfolk, bleve tagne i Arrest og satte paa en Pram,
saaledes ogsaa den gamle Fisker og Skipper Daniel.</p>

<p>Da Klokken var tre, og Solen begyndte at rinde
op, var endnu intet hørt af Skud eller Vagter oppe i
Landet. Da Klokken gik til fire, og intet blev fornummet
om vores Indkomst med Krigsbyttet, begyndte
Alle at frygte, at det ilde skulde være faldet. Men
idetsamme hørte vi en stærk Drønen af Heste, og saa
fornam vi, at vore bleve Seiervindere og havde foruden
111 Heste 26 Mand til Fanger, som passede paa
Hestene, og gik dette Værk saa stille for, at ei et
Gevær blev <a class="corr" name="rett_29" id="rett_29" title="var: sfskudt">afskudt</a>. Thi da de vare komne Fjenden
saa nær, at de kunde see fuldkommelig og tilvisse,
hvormange Hytter han havde gjort, og hvormange
Varmer, hvoraf de kunde slutte, hvormange Folk omtrent
der kunde være, omringede de dem saaledes, at
ingen af de Svenske, som de mestendeels tog sovende,
kom tilbage at give Efterretning. Den eneste Fjende,
der blev dræbt, var en svensk Lieutenant, som Halvor
Bjørnstad skød ned, fordi han satte sig til Modværge.</p>

<p>Da Hestene nu til Fartøierne ankom, lagde vi
Prammen strax til Bjerget og indtoge Hestene og lode
de svenske Folk gaae, som vi havde i Arrest, og satte
lige over til Æskevig, hvorfra vi førte dem over Land
til Frederikshald, did vi ankom Klokken halvgaaen
fem om Morgenen.« &mdash;</p>

<p><span class="pagenum"><a name="Side_270" id="Side_270" title="[S. 270]"> </a></span>
»Aldrig har jeg været med til at smugle stoltere
Ladning over Grændsen!« raabte Brecke, da Hestetoget
dundrende foer frem over Bybroen og svingede ind paa
Torvet, hvor det modtoges af en jublende Folkeskare,
der i Øieblikkets Seiersmod syntes at glemme, at deres
ulykkelige Stad var priisgivet til Undergang, et sikkert
Bytte for Rov og Plyndring.</p>

<p>Hytten ovre paa Skjæret stod fra denne Dag forladt.
Den gamle Fisker var forsvundet. Stormuglens
spinkle Fartøi havde atter søgt ud til Redningsarbeide
i Livets høie Bølgegang.</p>

<hr class="chapbreak" />
<p><span class="pagenum"><a name="Side_271" id="Side_271" title="[S. 271]"> </a></span></p>




<h2><a name="SKJAENDSELSBARNET" id="SKJAENDSELSBARNET"></a>SKJÆNDSELSBARNET.</h2>


<p><span class="pagenum"><a name="Side_272" id="Side_272" title="[S. 272]"> </a>
<a name="Side_273" id="Side_273" title="[S. 273]"> </a></span>
I over to Maaneder, der syntes tvende Aar, havde
Frederikshald nu udholdt Svenskekongens Beleiring.
Al Handel var standset, alle Næringsveie og Indkomstkilder
vare revne fra Byens Indbyggere. Borgerne,
unge og gamle, stode under Vaaben, og Øxer, Stænger
og Dolke kom i Brug. Ved Kirkepladsen saaes Oldinge
daglig øve sig i Vaabenbrug, og der fortælles om to
smaa Drenge paa sex og otte Aar, som tæt udenfor
Staden fik Besøg af en svensk Rytter, der rolig lagde
sig til at sove i deres Hytte, da han ikke fandt andre
hjemme end Børnene. Saasnart Rytteren faldt i Søvn,
listede den største Dreng sig hen og knuste hans
Hoved med et Øxehug.</p>

<p>Fjenden ventede endnu bestandig sit grove Skyts
og vilde have paaført Byen langt større Ulykker, dersom
han havde været i Besiddelse af Mørsere, Stykker
Kartover, og hvad nu hiin Tids Krigsvaaben benævnedes.
Fæstningen, der var skjænket Borgerne af
Frederik den Tredie, efter at de i tvende Beleiringer<span class="pagenum"><a name="Side_274" id="Side_274" title="[S. 274]"> </a></span>
tilstrækkelig havde lagt for Dagen, at de fortjente denne
Omhu, og som ene og alene blev anlagt for at være
denne saa høit fortjente By til Skjærm og Forsvar
mod nye fjendtlige Angreb, denne Fæstning fortjener
med stor Ret sit Ry som Bjergfæstning. Saavel dens
høie, steile Beliggenhed, ca. 360 Fod over Havet, og
de udenfor Portene beliggende Bjerghøider ere saa
steilbratte og blottede for Jord, at Fjenden vanskelig
kunde betjene sig deraf. Hertil kommer et uudtømmeligt
Morads, en næsten bundløs Myr (Mose) ved Overbjerget,
den hundrede Alen brede Tisteelv og et Stykke
af Idfjorden, der omgav Fæstningen. Som en af
dennes væsentligste Fordele maa endnu nævnes den
sjældne Tilfældighed, at ikke mindre end tre Vandkilder
i en Høide af 330 Fod over Havet rigelig forsyner
tre store Vandbeholdere og Fæstningen med
Vand.</p>

<p>Selve Staden derimod ved Bjergets Fod, laa saa
godt som aaben for Fjenden, skjøndt Borgerne havde
gjort deres Bedste for at sætte Staden i Forsvarsstand.
Palissader bleve anbragte overalt, »spanske Ryttere« og
Pæle nedrammedes i Elvens Vadesteder, Muren om
Borgerskandsen var udbedret, og Broen mellem Nord- og
Sydsiden blev afkastet saaledes, at der var en
Aabning paa 12 Alen, hvor kun to Længdestokke laa
tilbage. De fleste af Borgerne havde stuvet deres
Gods sammen i de dybe Kjældere eller lod det bringe
op i Fæstningen.</p>

<p><span class="pagenum"><a name="Side_275" id="Side_275" title="[S. 275]"> </a></span>
Skjøndt Staden var afbrændt i Aarene 1667, 1676
og 1703, bestod den endnu kun af Træhuse. Magister
Johannes Schrøder, Rector scolae, lader i sin rimede
Beskrivelse Frederikshald By sige:</p>

<div class="center"><div class="poem"><div class="stanza">
<span class="i0">»Men ach, jeg skjælver, naar jeg ikkun Ilden nævner<br /></span>
<span class="i0">og Under derved ei, I, mine Bjerge revner;<br /></span>
<span class="i0">thi jeg fortællet har, hvorledes jeg er brændt<br /></span>
<span class="i0">og ofte jammerlig ved Ildens Lue skjænd't.<br /></span>
<span class="i0">Nu maa jeg atter til om Ildebrand at tale<br /></span>
<span class="i0">og ny Elendighed om Ilden at afmale.<br /></span>
<span class="i0">Ach! Vand at slukke med! hvert Øie græde maa,<br /></span>
<span class="i0">naar de min Modgangs Last vil ickun tænke paa.<br /></span>
<span class="i0">Dog trøstig jeg har Vand af Naadens Ledske Kilde,<br /></span>
<span class="i0">om end Ulykken mig har altid villet ilde.<br /></span>
<span class="i0">Saa haver Dig, min Gud og mildeste Regent,<br /></span>
<span class="i0">min Modgang og min Sorg til Trøst og Glæde vendt.«<br /></span>
</div></div></div>

<p>Man skulde tro, at Byens Borgere vare blevne
klogere af disse mange Ildebrande og havde opbygget
den nye Stad af Steen, i Særdeleshed da der fandtes
Teglbrænderi ved Staden, hvis Steen bleve benyttede
til Fæstningen; Steen vilde ogsaa med Lethed kunne
bringes tilveie andet Steds fra. Der reiste sig imidlertid
for store Vanskeligheder, til at denne fornuftige
Plan kunde gjennemføres. For det Første var det blot
de Rige, der kunde gjenopreise deres Huse af Steen;
de Fattige eiede efter Brandene kun deres tomme
Hænder; en Levealder vilde hengaa, inden de bleve
istand til at reise sig et lille Huus, dersom det skulde
være af Steen, hvorimod Bekostningen var ringe ved
at slaa en lille Hytte op af Træ, hvilket ogsaa hurtig
skete. De enkelte Rigmænds grundmurede Bindingsværkshuse<span class="pagenum"><a name="Side_276" id="Side_276" title="[S. 276]"> </a></span>
vilde saaledes alligevel mellem Træhuse
være priisgivne til Ilden, dersom en ny Ildebrand
opstod. Byens Borgere bleve derfor snart enige om,
at det var dog bedre at sove i egne Træhuse end at
campere paa aaben Mark i Forventning om Fremtidssteenhuse,
ikke at tale om den Gjæld, Enhver vilde
paadrage sig.</p>

<p>Dertil kom, at den kolde, lange Vintertid ikke
egnede sig til Murerarbejde; een Nattefrost kunde fordærve
Dagens Arbeide. Kort sagt: Frederikshald By
blev ved at voxe frem af Træ.</p>

<p>Under Svenskekongens Storm skulde det vise sig,
at de Steenhuse vare blevne tryggere Hjem for Svenske
end for Nordmænd. Træhytterne bleve Fjendens Liigkister,
og Fyrretræesplankerne blev flammende Fakler
om hans Dødsbaare.</p>

<p>Paa Hjørnet af Kirke- og <a class="corr" name="rett_30" id="rett_30" title="var: Borgerskandsgade">Borgerskandsegade</a> laa
den rige og velfornemme Kjøbmand Walks Huus
lige over for Peder Colbjørnsens Gaard, hvor senere
det Ankerske Arbeidshuus blev bygget. Det var kjendeligt
fra Omgivelserne ved sine vel vedligeholdte
malede Figurer paa Façaden, den nyrestaurerede Svalegang
og de høie spidse Gavle, der ragede tilbørligt op
over Gjenboers og Naboers Huse.</p>

<p>I det Hele taget skjelnedes de smalle Gaders Bygninger
ogsaa i Frederikshald fra vore Dages ved deres
ueensartede Karakteristik. En Vandring gjennem de
trangeste Gyder gav ikke alene Stof til Betragtning,
men tillige et Indblik i hver særskilt Eiers Personlighed.<span class="pagenum"><a name="Side_277" id="Side_277" title="[S. 277]"> </a></span>
Alle disse forunderlige smaa Udbygninger og Enkeltheder
af uregelmæssig Form vare levende Vidnesbyrd
om en nu til Dags ukjendt Kjærlighed til Hjemmet og
tegnede lyslevende Tidens og Borgernes Originalitet.</p>

<p>Natten til den 4de Juli, som var Løverdag før
4de Søndag efter Trinitatis, brændte to Spædelys
indenfor Glarruden i øverste Stokværk i nævnte Træpalads
og udsendte et for Tiden stærkt skinnende Lys
i Sommernatten. Indenfor i den lave Bjælkeloftsstue,
hvis Luft var stærkt krydret af Lavendelrøgelse, og
hvor Myggene summede, stod Jomfru Ulle Halvorsen
og »tog sig ud«, som hun teknisk betegnende kaldte
sine Prøvetimer for Toiletspeilet. Dynger af fremdragne,
brogede Klædningsstykker, farvede Blomster,
udfaldne Fjer bugnede ud af Skuffer og Skabe, og
Kasser stode halvt pakkede paa Gulvet, som om her
holdtes Flyttedag.</p>

<p>Eierinden af alle disse Herligheder stod for Øieblikket
i tilbagelænet Stilling fortabt i Beskuelse af sig
selv i en liden Speilstump over Kommoden. En skarp
Rynke i den magre Pandehud tilkjendegav, at Mønstringen
ikke faldt ud til hendes Tilfredshed, hvilket
gjorde Jomfruens Dømmekraft Ære; thi her maa tilføies,
at Ulle Halvorsen var en mager Person med
Skarpe Smil, og at Rynkerne i hendes indtørrede
Ansigtskjød paa ingen Maade dækkedes af Kalkstøvet
og det Zinnoberrøde paa de fremstaaende Kindbeen,
ei heller formaaede de talrige Favoritkrøller over Kindhulerne
at skjule, at Giftermaalstiden var stærkt inde.</p>

<p><span class="pagenum"><a name="Side_278" id="Side_278" title="[S. 278]"> </a></span>
Det bankede paa Døren.</p>

<p>»Kom ind!« raabte Jomfru Ulle med skjærende,
dog honningsød Stemme.</p>

<p>Døren gik op, og en sværlemmet Kvinde med røde
Kinder i en hjemmevævet Kattunskjole traadte ind og
neiede.</p>

<p>Ulle gjengjældte denne Hilsen ligesaa siirligt og
udbrød:</p>

<p>»Enkemadam Anea <a class="corr" name="rett_31" id="rett_31" title="var: Höyer">Høyer</a>, alene! Kommer ikke
Olaug og Jeres Søn Caspar efter Aftale?«</p>

<p>»Olaug venter dernede i Forstuen; min Søn indfinder
sig Klokken elleve. Jeg har selv noget paa
Hjerte, som forvist maa forhandles, hvis Jomfruens
Tid ellers tillader det,« tilføiede hun med et skarpt
Blik paa det høirøde Shawl, hvori Ulle netop havde
indsvøbt sin Figur.</p>

<p>»Ja, jeg har lettet lidt paa Sorgen efter min salig
Mor,« svarede Ulle med et undskyldende Smil. »Men
naar det gjælder Stadens Velfærd, saa væk med
Familiehensyn!«</p>

<p>»Stadens Velfærd?« spurgte Anea tvivlende.</p>

<p>»Ja nok, Landets Velfærd,« gjentog Ulle og kastede
et dvælende Blik i Speilet. »Kan Svenskekongen ikke
bryde herind i vor Stad, hvad Time det skal være?
Er det ikke min Pligt som velbestalter Huusbestyrerinde
i en af Byens Førstemænds Huse at tage sømmeligt
imod ham? Hvad troer I, at de gudeskjønne,
svenske Officerer maa tro og tænke om os norske
Kvinder, dersom vi Alle tage imod dem med glatkæmmet<span class="pagenum"><a name="Side_279" id="Side_279" title="[S. 279]"> </a></span>
Haar og Kattunsklæder? Hvor har man
nogen Sinde hørt Tale om et Borgerskab som vort,
der til største Skade for sig selv vil til at ruinere vor
gode By ved at tænde Baal herinde for ikke at efterlade
Svensken det, han kan staa og ligge paa?«</p>

<p>Ulle hævede Armene i det røde Shawl mod
Loftet og vedblev i stigende Bevægelse:</p>

<p>»Vilde det ikke være os Alle til største Fordeel,
om disse vrede, svenske Helte fik os i deres Gewalt?
Vi kunde da leve i Gammen og Rolighed og give
ham Plads ved vort Bord, ved vor varme Arne. Herre
Gud, de Stakler, som nu i Maaneder har ligget derude
paa den bare Mark i Slud og Regn, hvor de vilde
takke for at faae en blød Seng at udhvile deres stærke
Lemmer i, ja, de vilde unde os at fortsætte vor Handel
og daglige Leveviis i Stedet for, at nu alle vore surt
erhvervede Skatte« &mdash; Ulle slog ud med Haanden mod
sine Dragter &mdash; »skal blive Ildens graadige Blus, saa
vi herefter finde slet intet Huusly. Ikke for ingen
Ting har Byen en Vildmand med en Steenøxe til
Vaaben; Vildmænd og Bjørne ere de Alle.«</p>

<p>»Ja, de snakke saa hjertensgjerne, de gode Raadmænd,«
sagde Anea og gjorde Plads til sig paa en
Stol. »Saadan har de jo nu rumsteret i to Maaneder;
hver Nat gjør de til Dag med deres Lichtkugler der
oppe paa Fæstningsmurene og slaa Allarm &mdash; Folk
kiler til Skandsen, og saa er der ikke Skyggen af en
Svensker alligevel.«</p>

<p><span class="pagenum"><a name="Side_280" id="Side_280" title="[S. 280]"> </a></span>
»Ak, de sige jo, at Svensken agter at overrumple
os i vor søde Søvn!« udbrød Ulle med et skjelmsk
Sideblik mod et rummeligt Sengested, skjult bag blomstrede
Forhæng. »I to Uger har jeg nu i den Anledning
holdt rene Lagener og broderet Hovedvaar og to
Gange skiftet friske, røde Hagebaand i min fixeste
Natkappe.«</p>

<p>Anea spidsede sine kjødrige Læber til et forstaaende
Smil, men sagde hurtigt:</p>

<p>»Herrens Veie ere ikke altid Jorderigs Veie; det
gjælder at vide, til hvilket Parti man hører, Jomfru
Halvorsen.«</p>

<p>»Det veed Himmerigs evige Gud, jeg hører til
vores!« udbrød Ulle. »Men nede i Storstuen sidder
den rare Commandeur Bruun og alle vore Raadsherrer
og <a class="corr" name="rett_32" id="rett_32" title="var: raaslaa">raadslaa</a> med hverandre om at stikke vor By i
blussende Brand. Er det at høre til vores Parti? Er
det at have Hjerte i Brystet at ville stege <a class="corr" name="rett_33" id="rett_33" title="var: sin">sine</a> Medskabninger
spillevende, blot fordi de ere svenske?
Derfor har jeg pakket min Huusbonds og mine Sager,
som han troer vel bjerget i den hvælvede Kjælder, og
bragt det Hele i Forvaring over paa Vigsiden. See,
det kalder jeg at være paa vores Parti.«</p>

<p>»Og mit Bageri?« spurgte Anea forbitret.</p>

<p>»Blusser af som en Furuspaan!« forsikrede Ulle.
»Alle Oldermændene sidde dernede i vor Storstue og
tale alle i Munden paa hverandre; men høiest taler
Peder Colbjørnsen, den tapre Helt, og ham følge de
Alle. Vi maatte lægge en høvlet Fjæl over to Fjerdinger<span class="pagenum"><a name="Side_281" id="Side_281" title="[S. 281]"> </a></span>
for at bænke de mange Raadsherrer, og vore
Læredrenge gaae rundt i nye Lærredsbluser med store
Mostkander og byde Pryssing og stoppe Kridtpiberne.
Jeg tør sige, at bedre bestyret Huus end vort findes
ikke i denne Stad.«</p>

<p>Ulle vendte sig atter mod Speilet og slyngede sit
røde Tørklæde fastere om Kroppen.</p>

<p>»Først nu i denne silde Aftentime har jeg Stunder
til at tænke paa Svenskekongens og hans Officerers
Modtagelse og Olaugs Bryllup. &mdash; Har I saa faaet
Bugt med hendes Stivsind?«</p>

<p>»Olaug er Jert Sødskendebarn, efter hvad I siger;
I giver hende femhundrede blanke Sølvdalere i Medgift.
Hun seer statelig ud i Bagerboden; aldrig har
jeg haft bedre Handel, end siden jeg tog hende i min
Tjeneste, heller aldrig haft paalideligere Pige. Men
tage min Casper med det gode, det gjør hun ikke.«</p>

<p>»Vi faae at see, saa maa hun tvinges med det
onde,« sagde Ulle og lo tørt. »Har I ellers forsøgt,
hvad den kloge Kone raadede Jer til?«</p>

<p>»Javel, Casper laa troværdig med Æblet i Armhulen
den ganske hellige Himmelfartsnat, og næste
Morgen bød han Olaug at spise det paa fastende
Hjerte; men saa staaer vor store Griis i Gaarden, og
da Pigen skubber til Æblet, triller det lige i Gabet paa
Dyret. Men nu kommer det mærkelige ved Historien,
siden den Dag, Grisen aad Caspers Æble, kan han
ikke gaa i Fred for den; hun render efter ham, blot
han viser sig.«</p>

<p><span class="pagenum"><a name="Side_282" id="Side_282" title="[S. 282]"> </a></span>
»Herre Jemini!« udbrød Ulle og slog Hænderne
sammen. »Skulde et Kjærlighedsæble virke saa kraftigt?
&mdash; Jeg maa see at faae stukket et til Kong Carl for
Stadens Velfærds Skyld.«</p>

<p>»Ja, Herrens Veie ere mange,« sukkede Anea.
»Min Casper kurrer og sukker, og lige langt kommer
han.«</p>

<p>Et rødligt Hoved med tykke Læber og vandblaa
Øine kom til Syne i Døraabningen, og Casper traadte
ind iført en blaa Kjole med blanke Knapper.</p>

<p>»Der er skeet en græsselig Ulykke i Familien!«
udbrød han med stive Øine; »den kræver Hævn!«</p>

<p>»Hvad er der i Veien, min eneste Putte?« udbrød
Anea Bagerenke og reiste sig forfærdet.</p>

<p>»Han har smurt mig igjennem, Jørgen Fidelspiller,
Olaugs hemmelige Kjæreste nede ved Elven. Hun
stod gjemt under en Hyldebusk; Blomsterne hang ned
om hendes blege Kinder, og Floden boblede om hendes
smaa Fødder. Jeg laa og lurede. Saa gled han frem
i sin Baad og spillede og dirrelirede, og jeg saae Taarerne
strømme ned over hendes Ansigt. Jeg sprang
frem og vilde kysse hende lige paa Truten; men den
stridige Tingest hvinede, og saa kom han i Land og
bankede mig læsterligt igjennem. &mdash; Motter, der er skeet
en græsselig Ulykke i Familien.«</p>

<p>»Kald Olaug herop!« udbrød Ulle og trommede
med Fingrene i Bordpladen.</p>

<p>Lidt efter traadte Olaug ind i Stuen. Hun var
blegere og syntes høiere siden hiin Vinteraften oppe i<span class="pagenum"><a name="Side_283" id="Side_283" title="[S. 283]"> </a></span>
Fjeldhytten. De store, blaa Øine saae alvorlige fra den
ene til den anden, mens hun stille og rank blev staaende
indenfor Døren.</p>

<p>»Hvad maa jeg høre om Dig!« udbrød Ulle hidsig
og traadte imod den unge Pige. »Din retfærdige Kjæreste
for Gud og Mennesker lader Du din Boler haane,
letfærdige Tingest. Du holder Stævnemøder og lader
Grisen æde Caspers Æble! &mdash; Endnu denne Nat
falder Du til Føie og staaer ikke din egen Lykke
i Veien.«</p>

<p>»Lykke!« sagde Olaug og saae Moderen alvorligt
i Øinene. »Lykken, det er Blomsten, som brister frem
af Foraarsjorden, det er Gurus Kyllinger, som kløve
Ægget, det er Vinden derhjemme i Furuskoven, Elven,
der risler som Musik, &mdash; Lykken er derhjemme, &mdash; min
eneste Lykke!« Olaug knugede Hænderne mod Brystet.</p>

<p>»Motter, Motter &mdash; din eenbaarne Søn faaer en
Sprække!« hylede Casper. »Den Tyveknægt har forgjort
min Fæstemø med et Liggeæble og sit Fidelspil.
&mdash; Uh, see, hvor rund hendes Barm strutter, og hvor
hendes Læber ere røde! Jeg holder det ikke ud! Hun
er jo min trolovede Brud for Gud og Mennesker, ikke
sandt? De har jo lyst tredie Gang for os i Lunelands
Kirke?«</p>

<p>»Saagodtsom din ærbare, ægteviede Viv, mit
Dæggelam,« forsikrede Anea og klappede Sønnen beroligende
paa de brændende Kinder.</p>

<p>»Kom saa!« sagde Ulle og vinkede til sin agtbare
Veninde. »Hvad de to Ægtefolk nu har videre at<span class="pagenum"><a name="Side_284" id="Side_284" title="[S. 284]"> </a></span>
snakkes ved om, bør vi ikke overvære. Saa meget er
vist: Casper maa være en stor Tosse, om han nu
ikke hævner den Tort og Svie, han i hele to Maaneder
har maattet døie af hendes Stivsind, og han er
ikke noget Mandfolk, om hun i Morgen slipper af
Buret, inden hun paa sine Knæ maa takke ham, om
han vil række hende Haanden for Alteret paa Søndag,
siden vel Ingen tager hans Frille til Ægte senere.«</p>

<p>Med et spottende Smil og et Blik, som Sindsbevægelsen
gjorde stikkende, nikkede Ulle til Olaug og
forlod Stuen med Anea. Idet Ulle laasede Døren til
de Unges Stue, tilføiede hun med et katteagtigt Smil:</p>

<p>»Der er en ganske charmant Kjærlighedssofa derinde
i min lille Duerede.«</p>

<p>Bagerenke Anea sukkede og løftede Øinene mod
Loftet. Dermed forlode de værdige Aandsfrænder det
øverste ubeboede Stokværk og aflaasede til yderligere
Sikkerhed ogsaa den svære Egetræsdør, der adskilte
Ulles Leilighed fra det øvrige Huus.</p>

<p>»Herren velsigne de Unges Pagt!« udbrød Anea,
idet hun tog Afsked; »den sluttes i Ærbarhed, af Pligt
og en Moders ømme Opofrelse og Selvfornægtelse og
Gudsfrygt.«</p>

<p>Anea fremramsede salvelsesfuldt denne Lektie, som
om hun falbød til daglig disse skjønne Egenskaber
tilligemed det varme Brød i Bagerboden.</p>

<p>Da de Unge blev alene, traadte Casper, hvis røde
Ansigt skinnede og blussede, hen til Olaug. Han drog
den blaa Kofte med de blanke Knapper af og tørrede<span class="pagenum"><a name="Side_285" id="Side_285" title="[S. 285]"> </a></span>
sin dampende Pande med Skjorteærmet. Saa fremtog
han en Lugtebøsse af sin Buxelomme og stak den
hen til den unge Pige.</p>

<p>»Du skal komme til at klæde Dig i Fløils Mantel
og burgundisk Klæde, i den allerdyreste Stads, mit
rare, lille Lam!« forsikrede han, »naar Du nu vil gjøre
mig til Villie og blive min Hustru &mdash; Du veed da nok,
hvorfor vore kjærlige Forældre har lukket os inde sammen
her? &mdash; Kom nu, lille Olaug, og giv mig et Trykkys
og see ikke saa vrippen ud, saa skal jeg bilde Motter
ind, at Du har givet Dig.«</p>

<p>Casper lagde kjælent Hovedet paa Siden og plirede
med Øinene.</p>

<p>Olaug veg tilbage mod Vinduet. Hun var ligbleg;
hendes Øine flammede, idet hun stødte Glarruden op
og sagde med lav Røst:</p>

<p>»Hør nu mit sidste Ord, Casper Høyer: før springer
jeg ud af Vinduet her end bøier mig for Eders Villie.
Jeg hører andet Steds hjemme og kvæles i jeres Bylarm.
Jeg elsker en Anden; hans er hver vaagen
Tanke, hver Længsel, hvert Haab, jeg eier; ham tilhører
jeg. Bød han mig følge sig gjennem Ild, i
Døden, jeg fulgte ham alene &mdash; hører I? &mdash; ham
fulgte jeg uden Lysning, Eder aldrig, om de saa lader
lyse for os To alle Aar til Ende.«</p>

<p>Caspers Øine fik en uhyggelig Glands; Blodet bankede
i hans Tindinger. Han bed Tænderne sammen
og stampede i Gulvet.</p>

<p><span class="pagenum"><a name="Side_286" id="Side_286" title="[S. 286]"> </a></span>
Olaug sænkede sit Hoved og vedblev med blødere
Røst.</p>

<p>»Vær mild og naadig, Casper Høyer; I kan være
det, I, som er saa stor og rig og mægtig, lad mig ringe
Pige gaa i Fred. Stadens fornemme og smukke Damer
kappes jo om at tækkes Eder; hvorfor vil I være saa
streng mod mig?«</p>

<p>»Jo, saa min Sjæl og Salighed, vil jeg være streng
mod Dig, Du Rotteunge!« raabte Casper og rullede
med Øinene. »Uh, de andre Skabedukker! Det er
netop Dig, jeg vil lægge Grime paa og tøile, dit Troldtøi!
Alle de Andre gider jeg ikke seet paa. &mdash; Husker
Du den Aften, Du kom ned fra Bjerget, bleg og forkommen,
med dine fattige Pjalter i en Byldt, og jeg
stak Dig Tommelfingeren durk ind i Hjertekulningen?
Du skreg høit og gav Dig til at tudskraale. Saadant
noget, det er noget for mig, det gjør mig edderspændt
krakilsk. Og da jeg forgangen lagde min Haand paa
dit Bryst nede i Bagerboden, saa smækkede Du mig
over Fingrene &mdash; Hele Boden staaer jo fuld af vore
unge Kavalerer, der vil æde varme Boller hos Dig, de
Skarnsknægte! De rulle med Gluggerne og gjør sig
lækre; Du skal aldrig saa meget som kigge fordulgt
til dem. &mdash; Og Apothekeren, den stinkende Balsambøsse,
som lagde Blomsterkost paa Disken til Dig!
Jeg grinte af ham, saa jeg var lige ved at sprække;
Du feiede hele Blomsterstadsen i Kurven. &mdash; Saadan
vil jeg have Pigebørnene med Tugt og Ærbarhed. &mdash;
Du er saagodt som min ægteviede Kone for Gud og<span class="pagenum"><a name="Side_287" id="Side_287" title="[S. 287]"> </a></span>
Mennesker. Lad os nu gjøre vore kjærlige Forældre
til Villie og holde Bryllup i Nat; det er jo derfor, jeg
er kommen, min eneste, søde Rosenblomme! &mdash; saa
bliver Du nødt til at sige Ja for Alteret paa Søndag,
og saa er den Sag klappet og klar.«</p>

<p>Olaug klyngede sig til Vinduesposten.</p>

<p>»Et Skridt endnu, Casper Høyer, og I driver mig
i Døden!« udbrød hun med lysende Øine og bøiede
sig ud over Gaden.</p>

<p>Casper sprang lynsnart ind paa den unge Pige og
slyngede Armene om hende. Han var en Kæmpe;
med et Ryk rev han hende til sig og knugede hende
fast mod sit Bryst. Olaugs Kræfter svigtede; hun
følte hans hede Aande paa sin Hals. Et vildt, dyrisk
Udtryk lyste i hans vandblaa Øine.</p>

<p>»Djævelunge!« hviskede han. »I to Maaneder
har Du drillet og trodset &mdash; nu er Du min! Hvad
der maa skee, skal skee.«</p>

<p>Olaug udstødte et høit og klagende Skrig. Det
lød ud i Sommernatten over de spidse Huustage, et
haabløst Klageskrig, en Bøn om Hjælp, der pludselig
gjentoges som af hundrede Struber nede fra Torvet.</p>

<p>Først enkelte springende, klaprende Trin henover
Steenbroen, saa mange; først enkelte aandeløst fremstødte
Raab: »Svenskerne &mdash; Svenskerne!« saa mange.
Skrigene tiltog, fordeelte sig ind i alle Smøger, Afkroge:
»Svensken er over os!« &mdash; saa et lydløst
Øieblik, Døre reves op, Vinduer, natklædte Mennesker
sprang frem, raabte, fik Svar, forsvandt. Et Minut<span class="pagenum"><a name="Side_288" id="Side_288" title="[S. 288]"> </a></span>
senere strømmede det ned ad Gaden, derud, hvor Geværskud
begyndte at lyde. Ingen bort fra Faren,
Alle frem imod den, &mdash; Øieblikket, det frygtede, det,
hvorpaa man i Maaneder havde ventet og forberedt
sig, var nu inde: Svensken brød ned over Frederikshald.</p>

<p>»Svensken!« skreg Casper og slap Olaug. »De
Mordbrændere! Vort dyre Bageri er i Livsfare &mdash; Gud
Fader fri os!«</p>

<p>Skræk og Forfærdelse afløste hans erotiske Fornemmelser.
Med et Spring var han henne ved Døren
og ruskede af al Kraft i den. &mdash; Larmen tog til nede
paa Gaden, en Bølge, der steg under Stormens Aande,
en eensartet, mægtigt voxende Brusen, der optog alle
Lyde. »Svensken, Svensken!« lød det i Luften, fra
Husenes Kvist til Kjælderen.</p>

<p>Casper vedblev at slide i Dørkrampen og udstødte
hæse Raab om at blive lukket ud. Ulle, der havde
stillet sig paa Luur udenfor Døren, aabnede den med
rystende Hænder. Casper foer ud, men havde Besindelse
nok til at hjælpe Jomfru Halvorsen med at
skubbe Olaug tilbage og stænge Døren omhyggelig
efter sig.</p>

<p>»Pas vel paa min unge Brud, at ikke min Honneur
lider en Gebræk, mens Svensken er herinde!« raabte
han, idet han foer ned ad Trapperne. »Hun er min,
og jeg er sin.«</p>

<p>Ulle hørte med et ulykkespaaende Smil Olaugs<span class="pagenum"><a name="Side_289" id="Side_289" title="[S. 289]"> </a></span>
Bønner om at blive lukket ud. Hun bøiede sig mod
Nøglehullet og hviskede:</p>

<p>»Husker Du, at Du kaldte Dig vor Families
Skjændselsbarn, lille Olaug? Derfor holder jeg Dig nu
fangen, til Du har taget Casper Høyer til Ægte. Sætter
Svensken Ild paa vor Stad, seer jeg Dig tusind Gange
heller omkomme i Luerne, end jeg giver mit Minde
til, at Du ægter Skurken Bjørnstads Søn, som gaaer
rundt i Byen og kalder Dig sin Fæstemø!«</p>

<p>Ulle aflaasede til yderligere Sikkerhed atter den
dobbelte Egetræsdør, som afspærrede Trappen til øverste
Stokværk, hængte Nøglen ved sit Bælte og begav sig
med sammenknebne Læber ned i Huset, hvor Larm
og Forvirring herskede. Hun standsede foran et blankpoleret
Staalspeil paa det mørke Egetræspaneel i Forstuen,
svøbte sig fastere i det røde Shawl, rettede paa
sin høie Hovedpynt og var med et stift Smil efter sin
egen Mening beredt til i Fædrelandets Interesse at
modtage Svenskekongens Indfald i Staden.</p>

<hr class="chapbreak" />
<p><span class="pagenum"><a name="Side_290" id="Side_290" title="[S. 290]"> </a>
<a name="Side_291" id="Side_291" title="[S. 291]"> </a></span></p>



<div>
<h2><a name="ILDSKRIFTEN_LAESES_ENDNU" id="ILDSKRIFTEN_LAESES_ENDNU"></a>ILDSKRIFTEN LÆSES ENDNU PAA
KRØNIKENS EVIGE TAVLER:</h2>

<div class="r2">
<p class="w40block">»Hvo, som vil frelse sit
Land, han skal ei skaane
sit Gods.«</p>
</div>
</div>


<p><span class="pagenum"><a name="Side_292" id="Side_292" title="[S. 292]"> </a>
<a name="Side_293" id="Side_293" title="[S. 293]"> </a></span>
Hvor gives der et mere gribende og ophøiet Skuespil,
end naar det fredelige, værgeløse Hjem, som huser
Menneskets dyreste Eie, angribes i dets hellige Rettigheder,
krænkes voldeligt af raa Overmagt, Havesyge,
uden egen Skyld, uden Skygge af Forseelse mod Voldsherren?
Hvor gives der et mere beaandende, opløftende
Syn, end naar et heelt krænket Folk pludselig reiser
sig fra Fredens Sysler, oprørt i sit Inderste af ædel
Harme og gaaer fra Disken, Sylen, Tommestokken, for
at blive Helte, Alle som Een og Een som Alle besjælede
af een Følelse: deres Sags Hellighed, opflammet af
Broderskabets Solidaritet &mdash; givende sig hen uden Forbehold
med Liv og Blod?</p>

<p>Det var dette Helteskuespil, som nu skulde udspilles
i Frederikshald Stad. Alle Akter vare lagte tilrette
af en Mesteraand, al stor Kunsts Skaber, den
dybe Følelse, og det skulde spilles af Verdens bedste
Skuespillere, den sande Følelses Mænd, i et Sceneri,
hvis maleriske Dekorationer i vexlende Belysning tilsidst<span class="pagenum"><a name="Side_294" id="Side_294" title="[S. 294]"> </a></span>
gave Plads for et Slutningsbillede af en saa alt
med sig rivende Virkning, af en saa dæmonisk og ophøiet
Natur, at Verdensskuepladsen vel næppe har opviist
noget lignende, og hvis Luepragt endnu lyser
over Stad og Land.</p>

<p>Den tolvte Carl og hans Mænd stode Natten til
den 4de Juli Klokken halvto udenfor Byen. Borgerne
laa i Søvn; kun de Vagthavende paa Skandserne og
Colbjørnsens Forposter vaagede. Kong Carl vadede i
egen Person med tre tusinde Mand i al Stilhed og uden
at lade Trommen røre over Tisteelven nedenfor Skoningfossen
i den Hensigt at overrumple Fæstningens Soldater
nede i Staden og afskjære dem Tilbagetoget til
Frederikssteen, der saaledes af Mangel paa Mandskab
snart vilde blive tvungen til at overgive sig.</p>

<p>Jørgen Halvorsen og Niels Fosby, som vare blandt
Colbjørnsens udstillede Poster, ilede hver fra sin Kant
skyndsomt til den yderste Vagt ved Præstehaugen
udenfor Borgerskandsen og bade Gefreideren at melde
den vagthavende Officeer Fjendens Komme, hvorefter
de begave sig tilbage til deres Poster.</p>

<p>Da imidlertid alt forblev stille i Staden, og Fjenden
uhindret blev ved at rykke frem, løb Jørgen atter til
Skandsen og frem gjennem de stille Gader.</p>

<p>»Fjenden er over os &mdash; ret nu staaer han ved
Brystværket!« raabte han til den Øverstbefalende.</p>

<p>»Vi har hørt saa megen Snak af Colbjørnsens
Folk om Overrumpling,« svarede denne. »Rimeligviis<span class="pagenum"><a name="Side_295" id="Side_295" title="[S. 295]"> </a></span>
er det igjen blot en Kommando af vore egne Folk, som
I tage feil af.«</p>

<p>»Svensken, Svensken!« raabte Jørgen og skjød
sin Flint af som Allarmsignal, løb videre til Hovedvagten
og til Kirkegaarden, hvor Borgerne havde Skandse
og Kanoner. Strax derefter gik Allarmtrommen over
hele Staden.</p>

<p>Fæstningskommandant Brun, som var til Raadslagning
nede i Byen og til Gilde hos Svend Olsen,
troede endnu ikke Colbjørnsens gjentagne Sendebud og
Allarmsignaler, som i de sidste Nætter saa ofte havde
lydt. Han lod Peder Colbjørnsen svare, at han kunde
passe sig selv, og at han selv havde sikrere Efterretninger.
Desuden havde Kong Carl udspredt det Rygte,
at han agtede at angribe den nære Frederiksstad, hvorfor
Garnisonen dersteds stod i fuldt Gevær samme Nat.
Brun havde derfor befalet sine Soldater at gaa til Ro
saavel i Fæstningen som i Barakkerne. Colbjørnsen
og hans »brogede Karle« reddede saaledes ved deres
Aarvaagenhed sandsynligviis Stad og Fæstning fra en
fuldstændig Overrumpling.</p>

<p>Svensken mødte altsaa ingen væsentlig Modstand
før ved Borgerskandsen, som kun var bygget af Steen
paa de tre Sider og paa den fjerde bestod af Palissader,
og hvis Port var en spansk Rytter. Fjenden var her
den retirerende Vagt saa nær i Hælene, at de stak med
Bajonetterne efter Folkene indenfor Palissadeværket.
Skandsen blev stormet Gang efter Gang, Kanonerne
affyredes, Borgerne strømmede til i bar Skjorte og<span class="pagenum"><a name="Side_296" id="Side_296" title="[S. 296]"> </a></span>
kæmpede som Løver. Skandsen holdt Stand. Tre
hundrede af Fjendens Døde laa paa Jorden, Majorerne
Slippenbach og Silfversparre iblandt dem. Fæstningen
var reddet for denne Gang.</p>

<p>Hermed var Kong Carls Hovedplan foreløbig mislykket,
og han drog sig atter tilbage til Staden, hvor
Kanonernes Buldren, Trommehvirvler og Raab forkyndte,
at nu var det Tid at forrette det Arbeide, som Borgerne
fulde af Kampiver den hele Vinter og Sommer havde
ventet paa, een mod to, mod ti, mod den europæisk
berømte Krigerhelt, der, indhyllet i sin Kappe, taus og
indesluttet gik foran sine Soldater som sin egen uafvendelige
Skjæbne, frem mod Nederlag som Seierherre,
og som forlod Valpladsen med et skjødesløst Smil,
optaget af nye, store Fremtidsseire.</p>

<p>Rumlen af Vogne, Kommandoord og Spørgsmaal
løde overalt; Enkeltheder, hvoraf hver enkelt var værdig
at opbevares i Fædrelandshistoriens evige Liv, vexlede
som afrevne Illustrationer af et Pragtværk, flagrede hen
i Vinden, forsvandt i Glemselen, i Luerne maaskee
ogsaa.</p>

<p>Her sprang den spinkle Skolelærer Ramus gjennem
Gyden i korte Spring med et løftet Sværd og tindrende
Øine.</p>

<p>»Jeg skal kløve Svenskens Hoved i tvende ulige
Brøkdele, at ingen Reguladetri kan lægge det sammen
igjen!« raabte han til Fader Jonas, som stod udenfor
Døren til »Den forgyldte Nøgle« og ikke vidste noget<span class="pagenum"><a name="Side_297" id="Side_297" title="[S. 297]"> </a></span>
bedre Middel til at deeltage i Stadens Forsvar end ved
at række fyldte Kruus ud til Krigerne.</p>

<p>Her slæbte Kvinderne deres Bohave sammen i
Gyderne og dannede Barrikader eller laa med Bøssen
paa Luur bag Vinduesskoddet efter de fremmede, sultne
Ørne, der flagrede om deres Rede. Luften blev lysere.
Krudtrøgen foer frem gjennem Tværgaden fra de aabne
Pladser, hvor Kampen rasede.</p>

<p>De kom farende, disse Svenske, som en Stormvind,
allesammen magre, brune, arrede Ansigter, nogle
forsorne Kroppe, der sloges som Djævle, faldt med en
Vittighed, legede Livets Krigerkamp som en guddommelig
Spøg, der ikke kunde være lystigere, og som midt i
deres store Erobringskampe ikke drømte om at vinde
mere end sex Fod Jord til eget Huusbehov.</p>

<p>Nu stormede Svenskerne Frederikshald.</p>

<p>Overalt fore skarpe Lynglimt frem fra de mørke
Træhuse og ramte den, Kuglen søgte; hver Bygning,
hvert Vindu var en Fæstning, som sendte et velmeent
Goddag og et dybtfølt Farvel til de Fremstormende,
der kom i Spring som til Festdands &mdash; det gik i en
Fart, for der var ingen Tid til Snak og heller ikke til
at tælle Fjendens Overmagt før senere, da Liigene i
Dynger dreve ned over Elven og fiskedes op langs
Stranden eller jordedes ukjendte i store Fællesgrave.</p>

<p>»Hurra!« raabte Bødker Ingolfsen og viste sig i
Portaabningen, idet en svensk Officeer faldt for hans
Skud. »Bliv ikke arrige, fordi jeg kun gjør Honneur<span class="pagenum"><a name="Side_298" id="Side_298" title="[S. 298]"> </a></span>
i Nattrøie. Jeg er vist heller ikke rigtig reen i Fjæset;
men det er Du heller ikke, din Griis!«</p>

<p>Han skjød uden at dække sig den nærmeste Svensker,
hvis Ansigt var sværtet af Krudtslam, og faldt i samme
Nu gjennemboret af ti Karabinkugler.</p>

<p>Den tapre og mandhaftige Oberstlieutenant Steen
Blix gjorde med sine Soldater Fjenden al mulig Afbræk
fra det Øieblik, han brød ind over Brystværket, ligesaa
Archelimester Peder Hvid, hvis Folk næsten alle laa
døde eller kvæstede paa Kirkegaardens Batteri, som
Fjenden flittigt bestræbte sig paa at indtage, for derved
at blive Herre over nogle Kanoner, som de selv endnu
manglede. Kugle ved Kugle sad i Huusvæggene bag
Borgerne. Henne paa Torvet kæmpede samtidig Capitain
Knudsen; af hans halvtredsindstyve Mand forlode kun
tyve Stedet.</p>

<p>Saaledes sloges Byfolk og Soldater til Klokken fire
om Morgenen. Fjenden vedblev at myldre ind i den
aabne Stad ved Pipperbjerget, i den Gade nedenfor
Borgerskandsen, fra Porten og mellem Jens Frosts og
Peter Wærns Gaarde. Kvinder og Børn flygtede ud til
Bjergene; ligeledes søgte en Deel bevæbnede Borgere
til Fjelds, for med deres Flinter at skyde Fjenden ned
i de smalle Tværgader. Paa denne Tid var Tvekampen
almindelig i alle Gader, og hvor tre eller fire mødtes,
sloge de uden Betænkning hverandre ihjel.</p>

<p>Capitain Blix blev omsider fortrængt fra Torvets
Kanoner ned mod det mindre Batteri ved Kongens
Brygge, hvorfra den store Skydepram, som Borgerne<span class="pagenum"><a name="Side_299" id="Side_299" title="[S. 299]"> </a></span>
havde bemandet, med Lethed kunde beskydes. Kampen
om dette vigtige Punkt var vild og haardnakket. Byens
fornemste Borgere vare ombord paa Prammen, hvorfra
de bestrøg Broen med deres Skyts og gjorde Fjenden
ubodelig Skade.</p>

<p>Hist og her brændte Byens Huse; men Kong Carl
lod Branden skyndsomst slukke.</p>

<p>»Her tillader jeg ingen Varmebaal,« sagde han
spøgefuld.</p>

<p>En graabrun Røg, som stedse blev tættere og mere
kvalmende, indhyllede den kæmpende Stad i et uigjennemsigtigt
Slør. Fjenden begyndte nu at indfalde i
Husene og at iværksætte Plyndring. Skrig og Bønner
fra de tilbageblevne Kvinder lød ud fra de ituslagne
Ruder; stor Jammer og Elendighed overalt.</p>

<p>Fjenden spillede nu Herre i selve Staden. Borgerne
kastede hist og her deres Vaaben, stode med uskyldige
Miner, som om de mindst af alt vilde Svensken ondt,
og satte selv frem af Mad og Drikke det bedste, de
havde, ja rullede deres bekjendte, udsøgte Mostankere
frem fra Kjælderne, for at gjøre Fjenden tryg og
beruset, hvilket var meest tjenligt for det, som nu komme
skulde. Der var noget langt mere truende i denne pludselige
Imødekommen end i Svenskernes vilde Skrig. Men
der var ogsaa dem &mdash; og det var de Fleste &mdash; som
ikke nedlagde deres Vaaben, men huggede fra sig, til
de bleve slaaede ihjel.</p>

<p>En ung Pige kom flygtende ned mod Broen, forfulgt
af en Skare svenske Soldater. Det var Olaug,<span class="pagenum"><a name="Side_300" id="Side_300" title="[S. 300]"> </a></span>
som vi forlode i Ulle Halvorsens Kviststue i <a class="corr" name="rett_34" id="rett_34" title="var: Walkers">Walcks</a>
Gaard. Da Moderen stængede Døren trods hendes
Bønner, blev hun længe staaende ved Vinduet, forstenet
og ubevægelig som en Støtte og stirrede frem
mod de østlige blaanende Fjelde, der utydeligt hævede
sig i den lyse Sommernats Taager. Det nys stedfundne
Optrin sløvede hendes Modtagelighed for det fjendtlige
Indfald i Staden. Lynsnare Tanker fore igjennem hendes
Hoved og fremstillede for hende de sidste lange Maaneders
kvalfulde Liv i denne Stad, der for hende var en Kæmpeby
med snæver Synskreds og ufattelige Interesser. Længselen,
denne mægtige Svaghedsfølelse, saa stærk i sin
Afmagt, og som bærer ud saavel fra Paladset som fra
Hytten, fyldte pludselig utæmmelig hendes Bryst. &mdash;
Bort, bort herfra til Hytten paa Fjeldskrænten, dette
lille, tommestore Rum, hvor Bjælkeloftet høinedes mod
det Uendelige over alle hendes Skatte, &mdash; Lykken i
Hjemmet. Foran hende en gabende Afgrund, hvis Dybde
hun aldrig ret havde fattet før denne Nat, og op over
hvilken ragede Husenes spidse Tage, steg Lyden af
Skud, Tummel, Døendes Skrig om Hjælp, Kanonernes
Drøn, Brandrøg og Krudtlugt som fra Fortvivlelsens
Svælg.</p>

<p>Olaug bøiede sig ud af Vinduet og speidede efter
Mulighed til Flugt.</p>

<p>Let som et Egern svang hun sig ned paa et fremspringende
Tag og derfra videre, til hun gjennem en
Loftsluge fandt Vei til Gaden. Hjemløs og fremmed
som hun var, søgte hun Skjul i en Gaard, eftersom<span class="pagenum"><a name="Side_301" id="Side_301" title="[S. 301]"> </a></span>
hun ikke længer turde vende tilbage til Bagerenken.
Da Fjenden kort efter brød ind i Gaarden, flygtede
hun ned mod Broen. Midt for denne, udenfor Wærns
Gaard, blev hun standset af en Skare Soldater, ivrig i
Færd med at istandsætte Broen, af hvilken Haldenserne
havde afkastet 12 Alen. Alle Mand af Wærns Gaard
bleve tvungne til at bære Planker for deraf at gjøre
Strø paa Broen til at passere over, et livsfarligt Arbeide,
eftersom Borgernes Pram, som laa udenfor Blokhuset,
kunde bestryge Broen med sit Skyts og saaledes jævnlig
nedskjød alle Mand i Elven med samt Planker og tilintetgjorde
det halvfærdige Arbeide.</p>

<p>Idet Olaug veg ind i en Sidegyde, blev hun indhentet
af sine Forfølgere, blandt hvilke vare Vagtmester
Erikson og Månsson.</p>

<p>»Ta' mig tusan &mdash; Jenten fra Bergaasen!« raabte
Erikson og løftede hende i sine Arme. »Vel mødt,
skjøn Jomfru! Saa sees vi igjen, som jeg lovede, for
jeg er en ordholden Mand.«</p>

<p>I det samme sprang et Par Mænd ud fra den
nærmeste Døraabning; to skarpe Ildglimt strakte de
forreste Svenske til Jorden. Erikson holdt Olaug frem
for sig som et Skjold. Halvor og Jørgen fore ind paa
ham. Halvor greb Olaug; Jørgen lod sin Bøssekolbe
falde med et Brag paa Eriksons Hoved. Han slap sit
Bytte og greb med begge Hænder om sin Pande.</p>

<p>»Det var den værste Habadudask, jeg har faaet i
mine Levedage!« udbrød han og sank om paa Jorden.<span class="pagenum"><a name="Side_302" id="Side_302" title="[S. 302]"> </a></span>
»Månsson &mdash; herhid! Nu bærer det lukt ind i Helvede
til Kammeraterne!«</p>

<p>Trompeteren kastede sig ned over Vennen og løftede
hans Hoved.</p>

<p>»Erikson &mdash; Fargubbe!« hviskede han; »I drog
mig op og var god mod mig &mdash; De siger, en lille Bøn
gjør godt &mdash; aa hvad, en lille en til Jesus?«</p>

<p>»Sludder, Hvalp!« stønnede Erikson. »Himlen er
for Præsterne og de gamle Svæklinge og Dydspatronesser
og Lumperne, som krybe om paa deres Knæ. Helvede,
det er for os prægtige Krigskarle og de hvidbrystede
Tyrkinder &mdash; Husker Du hende med de røde Læber,
som vi slagtede dernede? &mdash; Til Helvede gaaer ogsaa
Kong Carl; med ham vil jeg gaa. &mdash; Nu op med
Trompeten, Månsson! Lad dem høre dernede, hvem
der kommer.«</p>

<p>Erikson sank sammen.</p>

<p>»Spring ind med Olaug i Peter Wærns Have;
Laagen staaer aaben. Imens holder jeg Svensken
Stangen,« sagde Jørgen, idet han foer ind mod Fjenden,
svingede Bøssekolben over sit Hoved som et snurrende
Hjul og opnaaede saaledes et Øieblik at spærre den
trange Gyde.</p>

<p>Halvor satte med et Spring ind gjennem Porten
med den unge Pige i Favnen og stængede forsvarligt
efter sig. Da Jørgen saae Laagen lukkes efter de Unge,
gjorde han omkring og foer op ad Gaden, forfulgt af
Svenskerne. Olaug støttede sig mod Plankeværket og
fulgte med Spænding dette Optrin udenfor Muren.</p>

<p><span class="pagenum"><a name="Side_303" id="Side_303" title="[S. 303]"> </a></span>
»Hvad gjør Du her paa Gaden, Olaug, mellem
Krigsfolket?« spurgte Halvor barsk og heftigt.</p>

<p>Hun skjælvede og brast i Graad, da hun saae
Jørgen flygte; for første Gang i alle disse Maaneder
brød en bitter, trøstesløs Graad igjennem overfor Barndomsvennen,
der i Aften ikke stod for hende som den
drilvorne Knøs fra Legeaarene, men som en Yngling
med Ild i Øiet og Værdighed over sit Væsen. Hun
fortalte ham hurtigt og afbrudt Aftenens Hændelse,
Tvangsægteskabet, Lysningen i <a class="corr" name="rett_35" id="rett_35" title="var: Lumeland">Luneland</a>. Han blev
pludselig blød og tog hendes Haand.</p>

<p>»Hør, hvor de skyde og tromme derude, Olaug!«
udbrød han. »Det kalder til Manddom og Bedrift. Du
vil faae at see, at Du og Fader blive stolte over mig.
&mdash; Aldrig saae jeg Urter blomstre eller hørte Fuglen synge,
siden Du drog af Fjeldet; aldrig er Du af min Hu;
hver tapper Gjerning, jeg bedriver, er med Dig i Tanke,
Olaug,« vedblev han hurtig og fremstødt som om en
længe hæmmet Kilde endelig fandt sit Udløb, »hvem
veed, hvad denne blodige Nat kan bringe os Alle? Du,
min Fæstemø og Fædrelandet er i Fare &mdash; det er, som
om jeg kunde løfte Fjelde. Kys mig, saa bliver jeg
stærk. &mdash; Herre Jesus, nu er det værd at leve! Alt
teer sig saa godt. Hør, hvor de skyde i Nat!«</p>

<p>Han sluttede Olaug i sine Arme. Hun stred ikke
imod; de nys overstaaede Rædsler, den overhængende
Fare, Tumlen og Skrigene udenfor Muren om denne
lille, fredelige Haveplet under de tunge Frugtgrenes
Skygge lod hende føle sig i Havn hos Barndomsvennen.<span class="pagenum"><a name="Side_304" id="Side_304" title="[S. 304]"> </a></span>
Men da han bøiede sit glødende Ansigt
nærmere mod hendes og vilde kysse hendes Mund, rev
hun sig løs og drog sig ned mod Elven.</p>

<p>»Ogsaa Du, Halvor!« sagde hun bedrøvet.</p>

<p>»Du har Ret: først Seiren, saa Lønnen!« jublede
han og strakte Hænderne mod hende. »Om jeg nu
havde ti Liv, saa vare de dine alle, jeg kan ikke slaa
et eneste af. &mdash; Bliv her. Maaskee Du fra Hængebirken
derhenne om lidt skal see mig kæmpe, for det er
Bryggebatteriet herudenfor og Prammen dèr og Broen,
nu hele Krigen staaer om. &mdash; Farvel, Olaug. Min
Kjærlighed til Dig sidder plantet i mit Hjerte &mdash; Nu
veed Du det Hele.«</p>

<p>Halvor sprang mod Porten. Livsmodet gryede i
ham som Østens Morgenrøde over Æblehaven; hans
fagreste Blomst var nu derinde.</p>

<p>Han vendte endnu en Gang tilbage og sagde:</p>

<p>»Olaug, Du passer saa godt til mig. Min Lykke
er den stolteste paa alle vore Fjelde. Om Gud vil, saa
finder jeg Dig her igjen, Du søde Veninde.«</p>

<p>Han ilede ud og stængede Porten. Olaug stod
alene tilbage; Mødet med Halvor gjengav hende Mod
og Kraft. Skydningen tog til tæt nedenfor Muren; de
lysende Kugler fløi som osende Stjerneskud over hendes
Hoved. Kong Carl ledede i egen Person Arbeidet ved
Istandsættelsen af Broen. Generalmajor Delwig meldte
ham, at Prammens Kanoner nedmeiede de svenske Soldater
under Arbeidet.</p>

<p><span class="pagenum"><a name="Side_305" id="Side_305" title="[S. 305]"> </a></span>
»Saa flere Folk ud og tag fat, hvor de andre
falde,« svarede Kongen.</p>

<p>»Maiestæt, Folkene ere dødstrætte, og Plankerne
slippe op.«</p>

<p>»Saa maa Soldaternes Liig gjøre Strø. Broen
skal være færdig inden Solopgang,« befalede Kong Carl
og kommanderede en ny Afdeling Soldater frem til
Storm af Bryggebatteriet, for med dets erobrede Kanoner
at bringe Prammen til Taushed.</p>

<p>Olaug blev med bankende Hjerte fra sit Skjul
Vidne til denne Storm. Hun saae de gule og blaa
Soldater i Spring styrte frem, saae Ildsvælgenes Flammer
slynge dem til Jorden, medens nye Masser væltede ind.
Tilsidst saae hun Oberst Blix med sine faa tiloversblevne
Mænd forlade Batteriet, efter forgæves Forsøg
paa at fornagle Kanonerne, medens de uafbrudt gjorde
omkring og fyrede, idet de droge sig ned mod et Fartøi
ved Bryggen for ad Søveien at undkomme til Fæstningen.
Svenskerne forfulgte med Seiersbrøl den lille,
tapre Skare.</p>

<p>I dette skjæbnesvangre Nu fløi en heltemodig
Indskydelse gjennem den unge Pige, der rigtig havde
opfattet Batterikanonernes store Betydning for Skydeprammen
udenfor i Fjorden. Hun svang sig over Muren,
gled som en Skygge, halv skjult af den tætte Krudttaage
frem mod Kanonerne og greb den bortkastede
Hammer og Søm.</p>

<p>Om denne behjertede Gjerning skriver Jonas Rist:</p>

<p>»Da Olaug formærkede, at Fjenden blev Mester af<span class="pagenum"><a name="Side_306" id="Side_306" title="[S. 306]"> </a></span>
Torvet, rendte hun i Hast ned til de tvende af vore
Stykker, som stode nedenfor Kongens Brygge paa et
Batteri, hvorfra Fjenden lettelig kunde have fordærvet
Prammen tilligemed Borgerskabet, som var derpaa, og
tog en Hammer med nogle store Søm; dem drev hun
i Stykkernes Fænghuller og dem saaledes fornaglede;
siden kastede hun alle Kugler, som laa paa Batteriet i
Vandet, og saa kunde Fjenden ei betjene sig af de
Stykker, ei heller med dem beskyde Prammen.«</p>

<p>Da Svenskerne vendte tilbage med uforrettet Sag,
siden den tapre Oberst, skjøndt saaret, undkom i Stormuglens
Baad, og de opdagede den unge Piges raske
Daad, medens hun endnu stod mellem Kanonerne med
Hammeren i Haanden, omringede de hende med vrede
Skrig og Trusler. Olaug blev uforfærdet staaende og
maalte Fjenden med flammende Øine. &mdash; Pludselig skiltes
Skaren, og Carl den Tolvte traadte frem mod hende.</p>

<p>»Tilbage!« sagde Kongen til Soldaterne med lav
Røst.</p>

<p>Han blev øieblikkelig adlydt.</p>

<p>»Er I svenske Mænd og vil slaa en Kvinde?
Hun har kun gjort sin Pligt.«</p>

<p>Idet han betragtede Olaug, vedblev Kongen:</p>

<p>»Ræk mig din Haand, norske Pige.«</p>

<p>Olaug hævede Hovedet og saae ind i den svenske
Konges mandige, alvorlige Ansigt med det luende
Herskerblik. Kong Carl, der aldrig kastede sit Øie
paa nogen Kvinde, og hvem de kaldte Kvindehader,
stod med Smil paa de fyldige, skjægløse Læber og<span class="pagenum"><a name="Side_307" id="Side_307" title="[S. 307]"> </a></span>
rakte med nedladende Velvillie og kongelig Maiestæt
sin Haand mod Olaug. Hun gav ham modstræbende
sin: men den var knyttet.</p>

<p>»Ret saa, Du nordiske Jeanne d'Arc!« sagde Kongen
med en kort Latter. »Har dit Land mange Heltinder
som Du?«</p>

<p>»Jeg er kun <a class="corr" name="rett_36" id="rett_36" title="var: et">en</a> af Norges ringeste Døtre,« hviskede
Olaug.</p>

<p>»To Mand frem og føer Pigen i Sikkerhed, hvorhen
hun ønsker sig!« befalede Kongen. Hans Blik
fløi atter ud mod Prammen, hvis Kugler regnede ned
omkring Batteriet og Broen.</p>

<p>»Vi maa bringe det Fartøi til Taushed, det koste
hvad det vil,« sagde Carl den Tolvte. »Slæb andre
Kanoner herned i de ubrugeliges Sted. Muntert, Børn!«</p>

<p>Befalingen blev adlydt. Det første Stykke, Svenskerne
trak herned fra Torvet, blev gjort ubrugelig af Prammens
velrettede Skud. Foran den anden Kanon var
forspændt 30 Svenske; Prammen bød dem saaledes Velkommen,
at ikke 4 Mand kom levende derfra. Dermed
opgav Fjenden at slæbe mere Skyts til forommeldte
Sted.</p>

<p>Det blev saaledes Olaug beskikket at udøve en
stor Gjerning til Fædrelandets Gavn. En ringe Pige
havde ved sit Mod og sin Aandsnærværelse reddet
Frederikshalds meest ansete Borgere og mangen hæderlig
Arbeider ombord fra den visse Død.</p>

<hr class="chapbreak" />
<p><span class="pagenum"><a name="Side_308" id="Side_308" title="[S. 308]"> </a>
<a name="Side_309" id="Side_309" title="[S. 309]"> </a></span></p>




<h2><a name="DET_BRAENDER_HAN_RENDER_RITSCH" id="DET_BRAENDER_HAN_RENDER_RITSCH"></a>DET BRÆNDER, HAN RENDER &mdash;
RITSCH!</h2>


<p><span class="pagenum"><a name="Side_310" id="Side_310" title="[S. 310]"> </a>
<a name="Side_311" id="Side_311" title="[S. 311]"> </a></span>
Klokken sex om Morgenen var Fjenden omsider
Herre over Frederikshald; men det blev ham ingen
hyggelig Besiddelse. Fæstningen begyndte nu efter
Peder Colbjørnsens og Borgernes Ønske at spy Ild
over Byen, for om muligt at faae den i Brand, »efterdi
de slet ikke kunde finde sig i at herbergere disse voldsomme
og trodsige Gjæster, der paa en saa lurende
Maade havde indtrængt sig«. Over fiirsindstyve tohundredepundige
Bomber sprang i Huse og Gader, dog uden
at Staden fængede Ild; thi Fjenden slukkede overalt.
Desuden blev der fra Fæstningen skudt med Kanoner
gjennem de lange Gader, og fra de omliggende Bjerge
fyrede Borgerne med deres Flinter ned i de Tværgyder,
som laa i Læ for Fæstningsskytset.</p>

<p>Svensken støiede og jublede i høien Sky; men
deres Bryllupsnat i Frederikshald huede ikke ret de
gamle, erfarne Krigere; de rystede paa Hovedet og
hviskede indbyrdes, at dette kongelige Indfald var
Galmandsværk. Nu begyndte de rige, krydrede Drikkevarer,<span class="pagenum"><a name="Side_312" id="Side_312" title="[S. 312]"> </a></span>
som overalt fandtes i Mængde fremsat i de forladte
Huse, at øve deres Virkning paa de haardføre
Svenske, der i Maaneder havde sovet under aaben
Himmel. Fjenden indkvarteredes overalt, selv Christi
Herberg Kirke blev taget i Brug til Sovekvarteer; de
fyldte den med Halm, fra Kirkestole og Sakristi stak
Krigernes forsorne Hoveder frem med den opstrøgne
Knebelsbart og den solbrændte Hud. Nogle sov, andre
drak og slængte sig dødstrætte henover Halmleiet med
Tværsækken under Nakken. Middagssolen fandt dem
saaledes, da dens Straaler faldt ned gjennem de farvede
Ruder over det bevægelige Halmdække paa Kirkegulvet,
hvorover snart viste sig et arret Ansigt, snart en hævet
Arm med en Bimpel, der endnu i Søvne hørte med
til Lyksaligheden.</p>

<p>En grum Himmelhund løb rundt og søgte efter et
lille Borgmesterliig i Gravkapellerne, for at stille det
op til Maalskydning i Prædikestolen; han maatte nøie
sig med en gammel Raadmandsfrue, hvis balsamerede
Liig han til almindelig Fornøielse bar rundt som et
Svøbelsebarn. Der var ikke Ende paa de allerplumpeste
Vittigheder.</p>

<p>Nede i »Den forgyldte Nøgle«s Krostue havde
Billedet denne Morgen vexlet fra hiin Aften, da Colbjørnsen
her tog de Frivillige i Eed. Endnu sad
Jonassen bag Disken og rakte fyldte Kruus frem med
faderlige Smil.</p>

<p>»Herregud, Svensken er jo ogsaa en Slags Mennesker!«
forsikrede han deeltagende.</p>

<p><span class="pagenum"><a name="Side_313" id="Side_313" title="[S. 313]"> </a></span>
Midt paa Gjæstebordet sad Månsson i sin Yndlingsstilling
med et fyldt Kruus i hver Haand, hvormed
han slog Takt i Bordpladen til den nye Krigssang,
han havde digtet i Dagens festlige Anledning med
Melodi til, og som gjorde umaadelig Lykke. Han
skraalte den ud af fuld Hals og hjalp paa Takten med
Jernsporerne i Bordskiven:</p>

<div class="center"><div class="poem"><div class="stanza">
<span class="i0">»Med Brand og med Baal<br /></span>
<span class="i0">vi skrive vor Lov;<br /></span>
<span class="i0">vi tømme vor Skaal,<br /></span>
<span class="i0">vi tage vort Rov &mdash;<br /></span>
<span class="i0">Det brænder, det brænder &mdash; ritschch!<br /></span>
</div><br /><div class="stanza">
<span class="i0">Vor Fjende er tam,<br /></span>
<span class="i0">han lader sig slaae<br /></span>
<span class="i0">from som det Bælam,<br /></span>
<span class="i0">vi slagte og flaae &mdash;<br /></span>
<span class="i0">Et Bælam, Bælam &mdash; bæ, bæ &mdash; æ!<br /></span>
</div><br /><div class="stanza">
<span class="i0">Vi drikke hans Skaal,<br /></span>
<span class="i0">vi skrive hans Lov,<br /></span>
<span class="i0">vi tænde hans Baal,<br /></span>
<span class="i0">vi dele hans Rov &mdash;<br /></span>
<span class="i0">Han render, det brænder &mdash; ritschch!«<br /></span>
</div></div></div>

<p>Sangens Omkvæd blev sunget under stormende
Bifald og Brægen. Det var saaledes, at Månsson
høitideligholdt sin Pleiefader Eriksons Gravøl.</p>

<p>Ovenover Soldaterne mellem Bjælkeloftets Røgskyer
flagrede den opskræmte Papegøie. Pludselig lød
dens skingrende Latter: »Svensken skyderr &mdash; snyderr!«,
dens nye Visdom, indprentet det lærenemme
Dyr af Husets gamle Stamgjæster i de sidste Maaneders
spændende Forventningstid.</p>

<p><span class="pagenum"><a name="Side_314" id="Side_314" title="[S. 314]"> </a></span>
Kong Carl havde virkelig taget Ophold i Raadmand
Walks anseelige Kjøbmandsgaard. Idet han
traadte ind i Forstuen, neiede Ulle Halvorsen mod
Jorden, endnu indsvøbt i sit røde Shawl, med Armene
korslagte over Brystet og med sit blideste Velkomstsmil.</p>

<p>Carl den Tolvte tilkastede hende et forundret og
forskende Blik, idet han hilste med Haanden. Hans
lange Sabel slæbte imod Trinene, idet han steg op ad
Trappen og af sine to Pager lystes ind i Storstuen.</p>

<p>»Herre Jesus, jeg fik et Blik!« raabte Jomfru Ulle
daanende. »Først i dette Øieblik føler jeg, at jeg er
Kvinde. Han kommer jo som selve Guds Søn fra
Himmerig ned til os i dette Fattighul!«</p>

<p>»Ogsaa jeg saae det kongelige Øie,« forsikrede
Anea Høyer, som havde søgt Beskyttelse i Raadmandsgaarden.</p>

<p>»I, svære Bagerenke?« sagde Ulle medlidende.
»Nei, det var mit sorte Haar, min slanke Figur og
min nye Brosche, som Helten bemærkede.« &mdash;</p>

<p>Inde i den høie Bjælkeloftsstue med blomstrede
Hynder paa Bænkene langs Væggenes udskaarede
Træværk med sindrige Indskrifter over Døre og Paneelfelter
stod Kong Carl bøiet over et Kort, som han
med Dolken havde fæstet i Bordpladen, for at ikke
Trækvinden fra de sprængte Ruder skulde feie det
bort. Hans Pegefinger beskrev en Linie over Kortet;
men den berørte hverken Frederikshald eller Norge;
den foer frem over Europas Lande, som om han i<span class="pagenum"><a name="Side_315" id="Side_315" title="[S. 315]"> </a></span>
Tankerne forfulgte et Seierstogt og de store Omvæltningsplaner
i den europæiske Statsverden, med hvilke
hans Yndlingsminister Gørtz gik svanger.</p>

<p>Her i den brunpanelede Stue mellem to brændende
Voxkjærter bemærkedes, at den mandige tolvte Carl
var bleven en ældre Mand. Hans blankskallede Isse
lyste som det samlende Midtpunkt i den halvmørke
Stue; den tynde Krands af Haar i Nakken og om
Ørene var stærkt graanet, det alvorlige Ansigt bar
dybe Furer; Krigeren kjendtes paa den brune Farve
og den tarvelige Dragt. Kongen var her som altid
iført guul Vest og Beenklæder, mørkeblaa Kjole med
forgyldte Knapper og opkrammet Skjøde; hans trekantede
Hat og Hjortelæders Handsker med de stive
Kraver laa paa en Stol, Halsen var omviklet med et
Stykke sort Flor, og omkring Livet bar han et bredt
ustukket Bælte af Bøffellæder; paa Fødderne tykke
Rytterstøvler med høie Hæle og Jernsporer, Kraven
naaede op over hans Knæ. Han benyttede aldrig
Harnisk mod Kugler eller Pelsværk mod Kulde.</p>

<p>Der fortaltes, at Kongen sjælden skiftede Linned,
og at hans Dragt jævnlig var stiv af Pletter og Smuds
paa Grund af, at han sov i Klæderne. En Præstefrue
i Sverige listede saaledes, da hun bemærkede denne
Mangel i Maiestætens Paaklædning, en Pakke reent
Linned ned i Slæden, der skulde kjøre ham videre;
men Kongen opdagede i Tide denne moderlige Omsorg
og kastede leende Pakken tilbage mod Præstegaarden.</p>

<p><span class="pagenum"><a name="Side_316" id="Side_316" title="[S. 316]"> </a></span>
Nu stod Carl den Tolvte her og lod sin Pegefinger
med et tankefuldt Herskerblik glide hen over Europakortet,
medens Kanontorden, Bomber og Kamptummel
omgav ham med hans Yndlingsmusik. Døren blev
aabnet, en Adjutant traadte ind og slog Hælene
sammen.</p>

<p>»Deres Maiestæt, jeg melder, at det brænder paa
Nordsiden.«</p>

<p>»Brænder, hvor?« spurgte Kongen og strøg med
Haanden over Panden, som om han hentede Tanken
hjem <a class="corr" name="rett_37" id="rett_37" title="var: langsveis">langveis</a> fra. »Ilden skal slukkes. Dirigeer
mere Mandskab til Slukningsarbeidet &mdash; Energi, anvend
mere Energi!«</p>

<p>Et Øieblik senere blev Døren igjen revet op.
Generalmajor Delvig traadte ind.</p>

<p>»Stillingen her bliver uholdbar, Deres Maiestæt!«
udbrød han heftig. »Ilden har fænget to Steder paa
Sydsiden; det blusser som i en tør Fyrsvamp. Vore
Folk sukke, at de maa vel komme ud igjen; de vente
et haardt Tryk, naar de skulle tilbage over Broen, som
endnu er ufarbar, ei heller er der Rolighed for dem i
Byen at finde. Vi blive fanget levende i denne Rottefælde
og stegte som tyrkiske Kastanier. &mdash; Hvad
befaler Deres Maiestæt?«</p>

<p>»Sluk Ilden!« udbrød Kongen utaalmodig; »bring
Fæstningens Kanoner til Taushed!«</p>

<p>»Javel, men hvordan?«</p>

<p>»Send tre Capitainer med Trommeslager og hvidt
Flag derop, en halv Time mellem hver, dersom den<span class="pagenum"><a name="Side_317" id="Side_317" title="[S. 317]"> </a></span>
første faaer Afslag, og begjær Stilstand til at begrave
vore Døde. Imens gjøre vi Broen brugbar. Til Natten
trække vi vore Regimenter fra Idde herind under Overbjerget,
saa tager jeg Fæstningen.«</p>

<p>Delvig gik for at sende Parlamentairerne. Peder
Colbjørnsen i Fæstningen lod den første svare, at saadan
Stilstand var ei at forlange, saasom Fjenden
ubuden var kommen herind, saa maatte de gjøre deres
Bedste for at hjælpe ham ud jo før jo bedre.</p>

<p>De følgende Parlamentairer bleve modtagne med
skarpe Skud, der forfulgte dem tilbage i Gaderne.</p>

<p>En Time efter, at Kong Carl havde indkvarteret
sig i <a class="corr" name="rett_38" id="rett_38" title="var: Walkers">Walcks</a> Gaard, gik Spisesalsdørene op til Maiestætens
Kammer, og et straalende Syn viste sig for
den forundrede Konge: et Bord, bugnende under Sølvservice,
oplyst, skjøndt Klokken var eet om Middagen,
af Voxkjærter i festlige, opadstræbende Søiler. Jomfru
Halvorsen havde af Sikkerheds- og Skjønhedshensyn
ladet Skodderne stænge ud mod Gaden; Vildt, Bagværk,
støvede Viinflasker i Iiskjølere og midt i Døren
den neiende Ulle Huusbestyrerinde, der under sit Herskabs
Fraværelse meente at burde repræsentere Huset
i en stærkt nedringet Dragt af lyseblaa Taft, rigt besat
med Kniplinger fra en tidligere Huusfrues Garderobe.
Paa Hovedet bar hun vaiende Fjer af samme Farve
og lange, ru Handsker op over de spidse Albuer.</p>

<p>Ulle gjorde endnu et siirligt Skridt ind i Kongens
Stue, løftede Kjolen høit fortil og neiede endnu dybere.</p>

<p><span class="pagenum"><a name="Side_318" id="Side_318" title="[S. 318]"> </a></span>
»Behager det stormægtigste Maiestæt med patience
at beære vort tarvelige Bord?« sagde hun med sit
blideste Smil om de skarpe Læber, der blottede sørgelige
Rester af spidse Tandstumper. »Der er serveret
ved Deres beredvilligste Tjenerinde i dybeste Underdanighed.«</p>

<p>Kongen rynkede Panden og saae forlegen efter
sin gamle Kammertjener Hultmann. Carl den Tolvtes
daglige Levemaade var jævnt tarvelig; hans Frokost
bestod som oftest af Smør og Brød og Ølsuppe, Middagen
af stærk, fed Mad, Flæskepandekage o. desl.,
lidt Frugt til Dessert; det var Hovedmaaltidet, hvilket
Kongen oftest indtog paa staaende Fod, som han kom
og gik fra Hesteryggen, støvet eller tilsølet. Han saae
ned i Tallerkenen, tav, til Maden efter et Kvarteers
Forløb var fortæret. Der var dem, som paastod, at
Kongen i Hast spiste med Fingrene, ja, endog smurte
Smør paa Brødet med Pegefingeren. Naar Kongen
reiste sig, gik hans Drabanter til Bords og spiste Levningerne.</p>

<p>Carl den Tolvte traadte nu ind i Spisesalen, bøiede
Hovedet til Bøn og spiste hurtigt uden at vælge af de
Retter, der stode ham nærmest.</p>

<p>»Behager det ikke Kongen underdanigst at smage
denne zarte Æbletærte?« spurgte Ulle med Hovedet
skjælmsk paa Siden og gyngende paa Fodspidsen.
»Ak, Deres Maiestæt, ak, døm os ikke Alle for strengt
efter Byens fjendtlige Modtagelse; lad Naade gaa for
Ret, nu vi have overgivet os paa Naade og Unaade.<span class="pagenum"><a name="Side_319" id="Side_319" title="[S. 319]"> </a></span>
Mine Landsmænd vide ikke bedre, Vildmænd ere de
jo Alle. O, skaan vores ringe Liv!«</p>

<p>I det samme exploderede en Bombe udenfor Vinduerne
med et Brag, der lod Huset ryste i sine Grundvolde.
Ulle udstødte et skarpt Hviin og sank i Knæ.</p>

<p>»Uh, det Rak!« stønnede hun og krummede Fingrene
paa de oprakte Hænder. »Det ender med, at de Elendige
gjøre en Ulykke paa os Alle.«</p>

<p>Kongen bukkede med sin sædvanlige udsøgte
Høflighed mod Kvindekjønnet og gik nogle Skridt baglænds
mod Døren; han ansaae det som bekjendt for
stødende og uhøfligt at vende en Kvinde Ryggen.</p>

<p>Ulle ilede mod Bordet, greb den Gaffel, hvormed
Kongen havde spiist, og gjemte den ved sin nøgne
runkne Barm.</p>

<p>Carl den Tolvte traadte hen til det aabne Vindu.
Lige overfor i Colbjørnsens Huus stod en ung, blond
Kvinde. Det var Capitain Peders Søster Marie, som
bestyrede hans Huus, en modig og kløgtig Pige og
værdig Medbeilerinde til Søsterens, Anna Colbjørnsens
Ry som tapper Kvinde. Da Marie blev Kong Carl
vaer, tog hun sig den Dristighed at hilse og over
Gaden at bede ham om, at hun ingen Molest skulde
skee, siden hun var alene med en liden Dreng i
Gaarden. Kongen befalede strax en Underofficeer med
fire Mand at være hos hende til Vagt, hvilke gjorde
sig saa tilgode i Viinkjælderen, at de faldt i Søvn og
siden brændte med Huset under Byens Brand. Kongen
spurgte derefter:</p>

<p><span class="pagenum"><a name="Side_320" id="Side_320" title="[S. 320]"> </a></span>
»Buldrer Eders Kommandant deroppe altid saaledes
med Kanonerne?«</p>

<p>Marie svarede: »Ikke oftere, end naar Fremmede
er i Byen.«</p>

<p>Tilsidst bad hun Kongen om Tilladelse til at sende
en Pakke Klæder til sin Broder paa Fæstningen, da
han under den hastige Retraite ikke havde faaet det
Fornødne med sig.</p>

<p>Denne Bøn blev bevilget, og hun sendte Pakken
afsted. Peder Colbjørnsen, som kjendte sin kloge
Søster, sluttede strax, at det ei var Klæderne meent,
lod dem sprætte op og fandt en Seddel fra hende,
hvori Marie underrettede ham om, i hvilket Huus og
Værelse Carl den Tolvte opholdt sig. Peder Colbjørnsen
meldte øieblikkelig denne kjærkomne Efterretning til
Artillericapitainen. Herom senere.</p>

<p>Kongens Opmærksomhed blev pludselig henledet
paa to statelige Borgere, som uforsagt nærmede sig
Huset i Kugleregnen. Foran dem gik en Mand, som
blæste i Trompet gjennem Gaden.</p>

<p>»To Borgere begjære Foretræde for Deres Maiestæt,«
lød Yndlingspagens bløde Røst bag Carl den
Tolvte.</p>

<p>I de senere Aar af sit Liv holdt Helten af at
have svenske Ynglinge i sin Nærhed, og med rørende
Omhu tog han ofte sin egen Kappe og dækkede den
sovende Dreng paa Vinterfeltleiet, medens han selv
sov utilhyllet.</p>

<p><span class="pagenum"><a name="Side_321" id="Side_321" title="[S. 321]"> </a></span>
»Lad dem komme,« befalede Kongen og rettede
sin mandige Skikkelse.</p>

<p>Hans Colbjørnsen og Jens Munk traadte ind med
værdig Holdning og hilste høfligt. Kongen modtog
dem med rynkede Bryn og hørte deres Begjæring, at
Kvinder og Børn, som vare flygtede til Æskevigen og
Sauøen, ikke maatte blive insulterede og til den Ende
faae Fribrev.</p>

<p>»Hvem er I, gode Mænd?« spurgte Kongen.</p>

<p>»Hans Colbjørnsen.«</p>

<p>»Jens Munk.«</p>

<p>»Colbjørnsen, denne Stratenrøver, som uden at være
Soldat myrder og hærger i min kongelige Hær!« udbrød
Maiestæten og betragtede Colbjørnsen stift. »I
ere begge mine Fanger.«</p>

<p>Kongen gik frem og tilbage, trak sin store Værge
med det forgyldte Messinghaandtag halvt ud og stødte
den haardt i Skeden igjen, kneb Læberne sammen og
drog dem gjentagne Gange op under Næsen, et sikkert
Kjendetegn paa, at han var vred.</p>

<p>»Galgen fortjene I for den Medfart, I har givet
mine gode Mænd,« udbrød han og vendte sig pludselig
mod de to Borgere. »Jeg beholder Jer som Gidsler.
Vee Eder, I skulle undgjælde for, hvad Ondt jeres
Byfolk bedrive mod os.«</p>

<p>Hans Colbjørnsen slog ud med sin trekantede Hat.</p>

<p>»Naar Fjenden er i vor Rede, er hver Mand Soldat.
Vi have kun gjort vor Pligt, og jeg fortryder ikke,
hvad der paafølger.«</p>

<p><span class="pagenum"><a name="Side_322" id="Side_322" title="[S. 322]"> </a></span>
Idet Hans Colbjørnsen sagde disse Ord med sit
modige Blik fast i Kong Carls, lød et øredøvende
Brag over deres Hoveder. Med et skingrende Hviin
rev Ulle Halvorsen Døren op til det kongelige Gemak
og segnede om for Kongens Fødder. En Bombe, dirigeret
af Peder Colbjørnsen efter Søsterens Anviisning,
slog ned gjennem Taget over det Værelse, hvor Kongen
befandt sig, og blev liggende paa Loftet.</p>

<p>»Kast Jer ned, alle Mand!« befalede han rolig.</p>

<p>Da Alt forblev stille, reiste Kongen sig kort efter
og sagde:</p>

<p>»Den er kreveret.«</p>

<p>Men idetsamme gjorde Bomben sin Skyldighed
og slog tre Bjælker i Stykker, saa Splinterne føge de
Tilstedeværende om Ørene, Taget fløi op, Vinduerne
ud, og Gulvet sprængtes op mod Loftet. Carl den
Tolvte slap med nogle Saar i Ansigtet, saa Blodet flød.</p>

<p>»Er Nogen kommen til Skade?« spurgte han og
lo. Da han saae, at Alle vare uskadte undtagen Jens
Munk, som havde et Hul i Hovedet, smilede han
fornøiet:</p>

<p>»Jeg falder for ingen anden Kugle end den, som
dertil er blevet bestemt,« sagde han til Nordmændene.
»Naar den kommer, saa hjælper mig ingen Forsigtighed
og mine Fjender intet Anslag. Jeg rider sikker gjennem
fjendtlige Skarer, jeg gaaer ogsaa trygt gjennem Ilden,
for Herren siger: »Luerne skulle ikke angribe Dig; jeg
er din Gud og din Frelser.« &mdash; Seer I, norske Mænd,
denne Tro har jeg modtaget gjennem utallige underbare<span class="pagenum"><a name="Side_323" id="Side_323" title="[S. 323]"> </a></span>
Redninger fra større Livsfare end denne. Derfor
seirer jeg over Eder Alle og skal blive Eder en naadig
Herre og Hersker.«</p>

<p>Hans Colbjørnsen trak paa Skuldrene.</p>

<p>»Staden brænder i Nord og Syd, Deres Maiestæt!«
lød pludselig en malmfuld Røst i Værelsets Baggrund,
og General Delvigs martialske Skikkelse stod paa Tærskelen
til &mdash; Evigheden.</p>

<p>Stuen var ved denne Tid fyldt af høitstaaende
svenske Officerer, der alle med mørke Blikke betragtede
det tiltagende Ildskjær paa Himlen. Kongen nikkede,
som om han var yderst tilfreds med Generalens Erklæring;
han slog ud med Haanden og gik ned ad
Trappen. Men da han nede i Porten hørte Luernes
Knitren over de spidse Huustage, bed han sig heftigt
i Fingrene, som han altid gjorde i stærk Sindsbevægelse.</p>

<p>Kongen gik nu over i Kirkegaden til Garnisonens
Feltskjær, Erik Raufn, der forbandt de svenske Saarede.
General Delvig gik nogle Skridt foran Carl den Tolvte<span class="corr" title="var: ,">.</span>
Pludselig saae Kongen sin fuldtro Øverstbefalende og
mangeaarige Krigskammerat springe i Veiret.</p>

<p>»Leve Kongen! Leve Sverige!« raabte Generalen
og faldt, skudt gjennem Hovedet.</p>

<p>Carl den Tolvte standsede et Øieblik, slog Hænderne
sammen og udbrød: »Au!« Gik saa efter denne karakteristiske
Ytring ned ad Gaden. Der gaves efter Kong
Carls Mening ingen skjønnere Død end Soldatens.</p>

<p>Medens dette foregik i Staden, sad Olaug endnu
sammenkrøben i Wærns Have, hvor Halvor havde forladt<span class="pagenum"><a name="Side_324" id="Side_324" title="[S. 324]"> </a></span>
hende. Hun lyttede til Larmen ude i den ulykkelige
Stad. Det summede og hvislede som i en Hvepserede,
nei, det klagede høit oppe i Luften som over et
Ørnebo, hvis værgeløse Yngel bliver overfaldet af den
forvovne Jæger, medens Kongeørnen fra Høiden speidende
udstøder gjennemtrængende Hævnskrig. Det
sydede og brusede som undertrykte Strømme, der forgjæves
søge at sprænge deres Diger, og dog syntes
Stadens tilbageblevne Indbyggere tause og fattede.</p>

<p>Dette rædselsfulde, begivenhedsrige Døgn i den
unge Piges hidtidige stille Liv skulde i de nærmeste
Timer endnu bringe hende betydningsfulde Tildragelser.
Det var, som om hendes Skjæbne, der længe havde
ligget i Dvale deroppe i Skovbunden, medens Dagene
glede hen saa lige i Indhold, nu pludselig rulledes op,
taarnede hendes Livs Hovedbegivenheder i Veiret,
medens det store Folkedrama, der udspilledes rundt
hende, indvævede hendes enkle Livstraad i sine store
Optrin, saa at de kommende Aar bestandig bevarede
Gløden deraf, et rigere bevæget Sjæleliv, oppe i hendes
Fjeldegns Eensomhed.</p>

<p>»Det er mig, Olaug,« lød pludselig Halvors dæmpede
Stemme nede fra Bryggen. Hans Hoved kom til
Syne over Muren, blussende af Ophidselse og Begeistring.</p>

<p>»Jeg er Peder Colbjørnsens Udsending, ogsaa hans
Broders,« vedblev han aandeløst. »Jeg skal stikke Ild
paa Staden, forstaaer Du? Vi skal nu for Alvor til at
ryge Svensken ud, brænde ham op spillevende, lukke<span class="pagenum"><a name="Side_325" id="Side_325" title="[S. 325]"> </a></span>
alle Gader for ham med sviende Baal. Jeg har lagt
en Himmerigs Plan, og Du skal hjælpe mig, Olaug. Hvad
siger Du? Vi To skal redde Fædrelandet!«</p>

<p>Halvor var i Skjorteærmer for at bortlede Fjendens
Mistanke; inde paa sit blottede Bryst bar han nogle
Beegkrandse. Han fremdrog to og rakte Olaug dem.</p>

<p>»Hurtig &mdash; Du kan nok liste Dig hen til Høhuset
derhenne og stikke det i Brand? Jeg kaster imens en
anden Krands ind i Hans og Peder Colbjørnsens Gaarde,
der staaer to fyldte Tjæretønder med Haandgranater
rundt om. De ville endelig Begge, at vi først stikke Ild
paa deres Gaarde, for at Ingen skal sige dem paa, at
de vilde spare deres eget. Derefter lister Du gjennem
Haverne hen til Walks Gaard og stikker ogsaa den i
lys Lue. Saa gaaer Du, som ingen Ting er skeet, her
tilbage under Hængepilen, til jeg kommer. &mdash; De have
plyndret vore Kjældere; hele Byen futter nu af over
deres Hoveder &mdash; sippedeia!«</p>

<p>Halvor styrtede sig med Liv og Lyst ind i denne
Bedrift; det var Hævn, det var Tilintetgjørelse af den
forhadte Fjende. Olaug blev staaende ligbleg med
lysende Øine. For hende var ethvert Hjem en Helligdom;
at tilintetgjøre det, selv efter Eierens Ønske, forekom
hende en Helligbrøde, der fyldte hende med Skræk
og Andagt. Hun sank i Knæ, bad en brændende Bøn;
saa gik hun til den fædrelandshistoriske Gjerning med
fuld Forstaaelse af det Storslaaede og Gribende i dette
ophøiede Øieblik: en heel Stads Indvaanere, Fattige og<span class="pagenum"><a name="Side_326" id="Side_326" title="[S. 326]"> </a></span>
Rige, ofrede af egen Drift alt, hvad de eiede, for at
værne deres Selvstændighed mod fremmed Aag.</p>

<p>Olaug ilede over mod et stort Høhuus, der strakte
sig ud bag den Wærnske Gaard. Hun slog Ild bag
en Brændestabel. I næste Nu fængede Beegkrandsen,
og Høstænget slog ud i røde Luer mod Broen.
Derefter løb hun med en brændende Fyrrespaan under
Træerne over til Walks Bygning, stak Ild i Beegkrandsen
og slængte den ind gjennem et ituslaaet
Vindu; det tørre Tømmer fængede, og Luerne slikkede
med Lynets Fart op langs Brædevæggen.</p>

<p>Saaledes tændtes Frederikshalds Hædersfakkel for
aldrig senere at slukkes.</p>

<p>Ved et underligt Skjæbnetræf blev Olaug saaledes
kaldet til at afbrænde det Huus, hvori Moderen nogle
Timer tidligere havde indespærret hende, for at berøve
hende Fremtid, Ære og Lykke. Ved et andet besynderligt
Tilfælde, der kunde henregnes til en hævnende
Retfærdigheds Værk, blev det samme Kvistværelse, som
Moderen nylig bestemte til Datterens Lykkes Grav, nu
hendes egen. Sidste Gang, Nogen saae Ulle Halvorsen,
var, da hun ilede op i sin Leilighed, endnu iført den
blaa Taftes Dragt, for at redde en eller anden værdifuld
Gjenstand. Luerne spærrede hende Tilbagegangen.
Gjenboerne saae hende vove det samme Spring ud
paa det brændende Tag som nylig Olaug for at gjenvinde
Friheden. Moderen forsvandt i en Loftsluge og
blev aldrig seet senere.</p>

<p>Da Klokken var syv, stod Frederikshald i lys Lue.<span class="pagenum"><a name="Side_327" id="Side_327" title="[S. 327]"> </a></span>
Fjenden opgav ethvert Slukningsarbeide. Trommehvirvler,
Hornsignaler, Kommandoraab kaldte Soldaterne
sammen til Afmarch. I næste Nu bredte Paniken sig
i de uordnede Masser; Gyderne bleve Ildsvælg, Husene
Brandfakler; Luerne reiste sig i taarnhøie Flammesøiler,
det bragede og gnistrede, og ned over det glødende
Ildgab spyede Fæstningen Granater og Skraasække ind
i de tæt sammenpakkede Soldaterklynger. Det var ikke
længere en Kamp, det var et Myrderi uden Naade og
Frelse.</p>

<p>Midt i denne Trængsel saaes dog endnu menneskelige
og ophøiede Træk. Den stærke Skomager
Kjeld kom ud af sin brændende Hytte med en svensk
Saaret, der var betroet til hans Omsorg. Nordmanden
bar den Syge, der havde slynget Armen om hans
Nakke, med en Ømhed som en Moder sit Barn. Han
talte beroligende og trøstende Ord, medens Sveden
sprang frem af hans egen Pande, og hans Øine flakkede
rundt for at speide efter en Udvei af Ildhavet, indtil
Baalet slog sammen over dem begge.</p>

<p>Mamsel Jonassen vendte tilbage for at redde Papegøien
af »Den forgyldte Nøgle«s brændende Krostue,
fandt sig pludselig indesluttet mellem brændende Vægge.
Hendes Angstskrig blev hørt. Niels Ankers skjæggede
Vildmandsansigt kom fornøiet til Syne midt i Røgskyerne.</p>

<p>»Tak for Skjænken forgangen. Nu giver jeg Mamsellen
en anden igjen.«</p>

<p>Dermed løftede han hende i sine Arme og bar
hende i Sikkerhed ned til Elven.</p>

<p><span class="pagenum"><a name="Side_328" id="Side_328" title="[S. 328]"> </a></span>
Som en fredelig Idyl midt i al denne menneskelige
Elendighed virkede et lille Stillelivsbillede i en Hytte
udenfor Byen under Fæstningen. Her stod Skipper
Daniel foran en Speilstump; en nyslagtet Høne laa
paa Bordet. Han indsmurte sit Ansigt i dens varme
Blod og skar imens nogle ynkelige Grimacer; derefter
indviklede han sit Hoved i et rødtærnet Tørklæde og
sin venstre Arm i en bloddryppende Bandage, haltede
rundt paa Gulvet og ytrede medlidende:</p>

<p>»Sikken dog de Asener har rakket lille Daniels
kjønne Ansigt til! Det maa han have sig en ægte
Tokayer for fra Brasiliens varme Lande.«</p>

<p>Han hentede en gammel Viinflaske og satte sig
saa til at skrive en Ansøgning til det danske Krigsministerium
om Statsunderstøttelse »for det kjære Brød
paa nogen Maade at forhverve efter al den Svie og
svære Blessure, han havde hentet ude paa Prammen
ved at gjøre Fjenden Modstand og Afbræk paa alle
optænkelige Maader, forladt af sine Medborgere, Peder
Colbjørnsen og de andre, der alle løb fra Borde og
lode ham, ringe Capitain Daniel, tilbage som Øverstbefalende
i den haarde Kamp som en redelig Undersaat
efter sin allerunderdanigst Eed, uanseet af, at han vel kunde
haft Aarsag ogsaa at forlade Prammen, da hans fattige
Enkesøster, der sidder med mange smaa Børn var
bleven skudt udi hendes Axel. Altsaa ydmygst begjæres
Invalidepension, høiædle og velbaarne Hr. Statsraad!«</p>

<p>Daniel plantede sin knyttede Næve med et vældigt
Dask midt i Skrivelsen og saae sig om i den tomme<span class="pagenum"><a name="Side_329" id="Side_329" title="[S. 329]"> </a></span>
Stue med vidtopspilede Øine og et triumferende Smil.
»Jeg gad see den, som kan sutte en delicatere Lobescowes
sammen,« udbrød han og reiste sig. »Der er
et Par Løgne i den, det er det eneste, der kan siges
med Sandhed om den Ting. Det skal lille Daniel have sig
en ægte dansk Kornsnaps for, fra Kongens Kjøbenhavn.«
Udenfor farvedes Himlen blodigrød af det flammende
Baal nede i Staden. Daniel traadte hen til Vinduet med
Snapsglasset, rystede misbilligende paa Hovedet og udbrød:
»Naada, hvor de gale Mennesker rutter med
Mutters Pindebrænde!«</p>

<p>Denne Ansøgning blev virkelig senere afsendt,
underskrevet af to afskedigede Underofficerer, der laa
i Strid med Borgerne.</p>

<p>Mange af de tilbageblevne Borgere brændte inde;
Dagen efter fandtes deres forkullede Been i de rygende
Tomter.</p>

<p>Nu stod Fjendens hele Haab til at naae den 150
Alen lange Bro, der endnu var ufarbar. Broen blev et
Haigab, som de Flygtende maatte styrte sig ind i,
medens Kuglerne fra Prammen og fra Omegnen bestrøge
de gyngende Planker, og medens de Bageste trængte
de Forreste; det var Toppunktet af Rædsel, medens
de Fremstormende under Fæstningens Lynglimt, der
lød som Tordenbrag, hovedkulds styrtedes i Elven eller
trampedes ned. Der stavredes hen over Stakler, der
skrege af Smerte, over Døende, der bede sig fast i de
Flygtendes Fødder, over Saarede, hvis knuste Lemmer
vrede sig i Pine; hæse Kommandoord, som Ingen<span class="pagenum"><a name="Side_330" id="Side_330" title="[S. 330]"> </a></span>
adlød, Forbandelser, Rallen og ovenover det Hele Fæstningens
uafladelige Torden, &mdash; underneden Elvens Strøm
farvet rød af Blod.</p>

<p>Det var et Mandefald.</p>

<p>Tre tusinde svenske Krigskarle brøde ind i Staden,
næppe tusind slap levende derfra. Blandt de Døde
vare flere Øverstbefalende, fjorten Capitainer og otte
og tyve Lieutenanter. Rundt i Gaderne fandtes deres
forbrændte Liig, der af Nordmændene bleve begravede
paa Kirkegaarden.</p>

<p>Tilsidst, som det sømmede sig en saadan Helt,
kom Carl den Tolvte, omgivet af en lille Skare
trofaste Mænd, der villig gik i Døden for deres Konge.
Han selv gik freidig, med spændstige Skridt midt i
denne Kreds og saae sig om.</p>

<p>»I Morgen vender jeg tilbage og slaaer min Leir
paa Brandtomten, Far min!« udbrød han og nikkede
til sin Fange, Hans Colbjørnsen, der tilligemed Jens
Munk gik i hans Nærhed.</p>

<p>»Vi faae at see, Deres Maiestæt,« svarede Colbjørnsen.
»Nu skal jeg gaa hjem og underrette mine
Landsmænd om Eders Besøg.«</p>

<p>Med disse Ord sprang han over Bolværket og
naaede Land, skjøndt han under Svømningen blev
ramt af en Kugle.</p>

<p>En graahaaret Kæmpe brød pludselig frem af
Sværmen, ledsaget af Jørgen Halvorsen og nogle skindklædte
Mænd, hvis bredbladede Øxer gjorde lyst omkring
dem. Med ustandselig Magt trængte den graanede<span class="pagenum"><a name="Side_331" id="Side_331" title="[S. 331]"> </a></span>
Bersærk frem gjennem de Rækker, der omgave
Kong Carl; hans kortskaftede Øxe hævedes og sank,
og hver Gang styrtede en Mand til Jorden.</p>

<p>»Vel mødt igjen, Kong Carl!« raabte Bjørnstad
med en Røst, der overdøvede Tordenbraget rundt om.</p>

<p>Carl den Tolvte vendte sig sorgløs og gjenkjendte
Kæmpen, der to Gange i Dagens Løb havde truet hans
Liv, første Gang da han stormede Borgerskandsen,
og Bjørnstad i Haandgemænget afbrændte sin Pistol
mod hans Bryst, anden Gang da Kongen efter Bønnen
traadte ud af Christi Herberg Kirke og to af hans
Drabanter med Tabet af deres Liv havde kastet sig
mellem ham og den frygtelige Kæmpe.</p>

<p>Et Bøsseskud oplyste i dette Øieblik Bjørnstads
furede Ansigt, hvis Aarer stode spændte, idet han
med ubændig Villiekraft uden Dækning hævede begge
Arme for at give sig hen i det dræbende Hug.</p>

<p>»En herlig Kraftgubbe!« raabte Carl den Tolvte, henrevet
til Begeistring ved Synet af denne kæmpemæssige
Thorfigur. »Prægtige Karle, disse Nordmænd! De skulle
blive mine.«</p>

<p>»Min skal Du blive, naar vi To næste Gang mødes, Carl
af Sverige!« raabte Bjørnstad med en Steentorrøst fra
fulde Fjeldlunger, medens Kongens Mænd reve deres Afgud
bort, og Bjørnstads Øxe kløvede Hovedet paa den
Officeer, der sprang frem og skilte ham fra Kongen.
Nye Sværme brøde igjennem og trængte Bjørnstad tilbage
mod Bolværket. Det var Colbjørnsens brogede Karle
i vildt Haandgemæng med Dalkarlene.</p>

<p>Oven over Broporten saaes pludselig en ungdommelig<span class="pagenum"><a name="Side_332" id="Side_332" title="[S. 332]"> </a></span>
Skikkelse ombølget af Krudtrøg, med lyst,
lokket Haar om det seiersstraalende Ansigt. Han havde
en Fane i sin høire Haand, Colbjørnsens Fane, der
endnu opbevares hos Borgervæbningens Stadshauptmand.
Han svingede den jublende og søgte at plante den ved
Siden af Vaabenskjoldet med Vildmanden over de Kæmpendes
Hoved, idet han af al Kraft raabte:</p>

<p>»Hurra, Fatter! vi slaaes nu under vort norske
Flag i vor egen Stad!«</p>

<p>Bjørnstad slap Øxen og strakte Haanden afværgende
i Veiret.</p>

<p>»Kom ned, kom ned, Ulykkesbarn! vil Du lægge
mit Huus øde?« raabte han opefter.</p>

<p>»Leve gamle Norge!« raabte Halvor. Det gav et
Sæt i ham. Han sank i Knæ, slyngede Armen om
Fanestangen og sank ned i Faderens udbredte Arme.</p>

<p>»Her, de ramte mig bare her,« hviskede han.</p>

<p>Nogle Bloddraaber piblede frem under hans venstre
Bryst. Bjørnstad løftede sin døende Dreng og bar
ham ud af Kamptummelen ned mod Wærns Have,
hvor Hængepilen hang ud over Vandet. Bjørnstads af
Lidenskaber furede Ansigt stirrede ind i Sønnens:
han saae at Døden var der med sin Stævning.</p>

<p>»Øie for Øie, Tand for Tand! Her paa dette
Sted faldt ogsaa min ulykkelige Søn &mdash; Almægtige,
uransagelige Gud, hvorfor bønhørte Du en taabelig
Moder, der i sin Uforstand bad om Hævn over sit
Barn?« udbrød en Stemme ved Siden af Fader og Søn.</p>

<p>Bjørnstad saae op.</p>

<p><span class="pagenum"><a name="Side_333" id="Side_333" title="[S. 333]"> </a></span>
»Søster Ellen!« udbrød han med usikker Røst og
stirrede paa den forvitrede Skikkelse, hvis graa tottede
Haar hang ned over Pjækkerten, medens »Stormuglen«
knugede sin Hat mellem de rynkede Hænder, og
Taarerne strømmede over de indfaldne Kinder.</p>

<p>»Faster Ellen!« udbrød Halvor og smilede; »nu
bliver Du hjemme hos Far, ikke sandt? &mdash; Olaug?«
udbrød han med et Sæt, reiste sig pludselig halvt i
Veiret og slyngede Armene om den unge Pige, der
traadte frem fra Hængepilens Skygge og støttede Barndomsvennens
Hoved i sit Skjød. »Olaug, først Seiren,
saa Lønnen, var det ikke saa? &mdash; Kys mig nu.«</p>

<p>Olaug bøiede medlidende sit Hoved og kyssede
Halvors Pande og Læber. En Skjælven gjennemfoer
ham, han udaandede i Seiersjubel og i sin unge
Kjærligheds Morgenrøde.</p>

<p>Da Olaug reiste sig, stod Jørgen taus og sørgmodig
ved hendes Side.</p>

<p>»Jørgen!« udbrød hun med et Skrig som en Druknende,
der pludselig seer Frelse. »Nu, Jørgen, hjem
&mdash; hjem til Dig!«</p>

<p>Hun kastede sig til hans Bryst og var hjemme.</p>

<p>Ude over Heden flygtede en Konge paa Veien til
sit eget Rige, mens Ildskjæret brændte hans Nederlag
ind i Norges Steengrund med ægte Farver, der aldrig
blegne.</p>

<p>Borgernes Jubel over Seiren var isprængt med
Sorg over de rygende Brandtomter og de forkullede
Kammeraters Liig, tillige med Frygt for, at Svensken<span class="pagenum"><a name="Side_334" id="Side_334" title="[S. 334]"> </a></span>
skulde vende tilbage. Da lød den 8. Juli om Morgenen
en heftig Skyden, som hørtes mere og mere jo længere
det led ud paa Dagen. Man lyttede med Frygt og
Bæven; thi Ingen vidste, hvem det var, eller paa hvis
Side Seiren faldt.</p>

<p>Om Aftenen stormede Colbjørnsens Kundskabsmand,
Hans Brecke, op mod Fæstningen og meldte, at Fjenden
var i fuldt Arbeide med at pakke sine Sager og trække
over Grændsen. Kort efter kom Niels Anker og Halvorsen
styrtende med det Seiersbudskab, at Peder
Tordenskjold, den berømmelige Helt, havde i Dynekil
slaaet hele den svenske Flotille, der var ladet med alt
det Skyts, som Carl den Tolvte utaalmodig ventede for
at kunne indtage Frederikshald.</p>

<p>»Og Svenskerne vare visselig blevne længere i
Norgesland, om Gud ei havde omstødt hans Anslag
i dette Søeslag ved Admiral Tordenskjold, den, han
brugte som et fuldkomment Middel at hjælpe ved.«</p>

<hr class="chapbreak" />
<p><span class="pagenum"><a name="Side_335" id="Side_335" title="[S. 335]"> </a></span></p>




<h2><a name="MARI_BJOERNSTAD" id="MARI_BJOERNSTAD"></a>MARI BJØRNSTAD.</h2>


<p><span class="pagenum"><a name="Side_336" id="Side_336" title="[S. 336]"> </a>
<a name="Side_337" id="Side_337" title="[S. 337]"> </a></span>
Det saae sørgeligt ud, da den svenske Hær atter
var draget hjem over Grændsen. Ikke en Sædkjærne
var lagt i Jorden i Miles Omkreds udenfor Frederikshald,
hvor de svenske og norske Soldater havde ligget.
Dansken var vel Mester paa Søen, og et nyt Felttog i
Norge vilde fordre anseelige Udrustninger, hvorfor Kong
Carl besluttede for denne Gang at lade det beroe ved,
hvad der var skeet; men enhver, der kjendte Krigerkongens
Karakteer, vidste, at han vilde vende frygtelig
tilbage, og at han allerede gjorde Forberedelser til et nyt
Indfald i Landet. Saasnart Kong Carl havde faaet sine
fangne Officerer udvexlede, besluttede han at lade en
Deel af Hæren forblive ved den norske Grændse for at
holde Øie med <a class="corr" name="rett_39" id="rett_39" title="var: Normændene">Nordmændene</a> og svække deres Modstandskraft
ved saaledes at tvinge dem til at tære paa
deres Grændsemagasiner.</p>

<p>Frederikshalds Borgere havde, efter deres heltemodige
Opofrelse, af Regjeringen modtaget betydelig
Lettelse i Skattebyrder, Privilegier osv. for atter at<span class="pagenum"><a name="Side_338" id="Side_338" title="[S. 338]"> </a></span>
kunne opbygge deres Stad; ligesaa lod Kong Frederik
udskrive en Skat i alle danske og norske Stæder og
Kommuner til Erstatning for den lidte Brandskade;
men disse Penge bleve først inddrevne i Aarenes Løb,
og Borgerne maatte saaledes foreløbig hjælpe sig selv
med at reise Brædehytter paa Brandtomten og i Fællesskab
søge at komme til Kræfter igjen.</p>

<p>Det var atter Vinter. Bjørnstad levede endnu oppe
paa Fjeldet. Stadens Kjøbmænd havde andet at tænke
paa end at fuldbyrde Dommen over Eieren af Fossegaarden;
men Husets Beboere vidste, at der var kun
givet dem en stakket Frist, og at det dragne Sværd
vilde falde, naar Orden og Ro igjen herskede i Staden.</p>

<p>Taagen laa tæt og tung ude over Fjeldkløften;
inde i Huset var der blevet taust og øde siden ung
Halvors Død; alene Duren fra Fossen lød op gjennem
Stilheden i den knagende Fyrreskov.</p>

<p>Iøvrigt gik alt sin vante Gang i Bjørnstads Hjem
og i hans Bedrift. Nu i de korte Dage naaede Solen
ikke did; Ilden knitrede i de brede Arner. Vinteren
heroppe er mørk og streng med ondt, ustadigt Veir;
den tager allerede sin Begyndelse den 14de Oktober,
som er Calixti Dag, og varer ved indtil Tiburti, den
14de April, som er første Sommerdag. Efter gammel
norsk Skik deeltes Aaret kun i tvende Parter, Sommer
og Vinter, hvorefter Primstaven, som er den gamle
norske Kalender, har været indrettet med Vinter paa
den ene Side og Sommer paa den anden.</p>

<p><span class="pagenum"><a name="Side_339" id="Side_339" title="[S. 339]"> </a></span>
Mari Bjørnstad gik endnu stilfærdig om og syslede
i det kolde Huus.</p>

<p>Hvem af os er ikke saa lykkelig idetmindste een
Gang at have mødt en af disse graanede Hjemmets
Heltinder, hvis Hverv alene er at værne om alle gode,
svage Spirer, som søge at bringe Trøst og Velsignelse
til Andre, mens de oftest selv komme ud fra Livet
med sønderrevet Klædning og blodigt Hjerte, hvis klare
Øine altid søgte det Mindste, mens de fandt det Store
&mdash; for hvem Livets Kunst bestaaer i at dele sig selv
ud i saa mange smaa Skillemønter som muligt i stadig
Angst for, at de dog ikke række til at hele det Søndrede,
at læge det Saarede &mdash; skjælve for ikke at eie nok at
dele ud i disse upaaagtede Velgjerninger, der belønnes
i de tusinde Led, og som mildner Straffen for Fædrenes
Misgjerninger i det tyvende Led. Hvem har ikke idetmindste
een Gang lært at velsigne En af disse Stille,
hvis Løsen ikke er skarpttænkte Lære- og Leveregler
om Selvvurdering og Personlighedsfølelse, men dybtfølte
Grundsætninger, medens de i ubevidst Ophøiethed
ydmygt hente det ædle Metal frem fra Hjertets
ukjendte Dybder. &mdash; Lad saa kun alle Lærde og Skarpsindige
kaste sig derover og analysere med Mikroskopet,
efterspore Nervens Function under »Livslegen«, sortere
paa Hylder, destillere i Flasker, concentrere, indforklare,
bortraisonnere og udrede bevidst og ubevidst Psychologi,
flytte Grændsepæle indefter &mdash; saalænge vi beholde selve
Naturens ædleste Digterværk, den sande Kvinde, &mdash;
uforfalsket og ubevidst. Ja, hvem af os er saa ulykkelig<span class="pagenum"><a name="Side_340" id="Side_340" title="[S. 340]"> </a></span>
ikke at kjende en af disse graanede Velgjørerinder, for
hvem Gud ikke er den befriende, forløsende, men ham,
der gjør Byrden endnu tungere, endnu mere dyrebar,
endnu mere velsignet uafrystelig, og som segnende
derunder endnu i Døden søger at fastholde, forløfte sig,
Heltinder i det Skjulte, der ubemærkede, som de levede,
liste sig ud af Livets Dør paaklem, for at finde Himlens
Port slaaet op paa vid Gab, Heltinder, der efterlade
det dybe Savn, den gnistrende Morild, der sees paa
Verdenshavet i Kjølvandsstriben længe efter, at Seileren,
der frembragte den, er forsvunden; Kvinder, der mægte
alt, fordi de give alt, som tro blindt og ville fuldtud
gjennem deres faste Tro, uovervindelige i deres svage
Styrke, uerstattelige siden hen. Fred over deres store
Gjerning.</p>

<p>Jeg sender denne beundrende Hilsen i Sind og i
Tanke til den første af de ædle Kvinder, hvem denne
Bog er tilegnet.<a name="FNanker_5" id="FNanker_5" href="#Fodnote_5" class="fnanchor">[5]</a></p>

<p>Mari Bjørnstad var en af disse velsignede. Hun
havde lidt det tungeste Slag, der kunde ramme hende,
gjennem Sønnens Død. Mærkelig nok syntes det, som
om hendes bløde Sind, nu da de første Sørgemaaneder
vare forbi, havde vundet større Fasthed, som om hendes
bøiede Ryg rettede sig, som om hun traadte med større
Sikkerhed paa den Jord, der nu gjemte hendes Skat
og ikke længer var i Stand til at saare hans Fod.<span class="pagenum"><a name="Side_341" id="Side_341" title="[S. 341]"> </a></span>
Tidligere var det, som om hun bad Luften om Forladelse,
fordi hun aandede den, søgte at mildne dens
Storme ved Bønner og Taarer. Nu lod hun Stormen
fare hen og løsne Sneeskredet i Vinterfjeldene; nu lod
hun Regnen strømme og Menneskene tale; det var jo
blot hende, alt Ondt kunde ramme; det lyse, krøllede
Hoved laa derude paa Kirkegaarden med Seierssmil om
Læben. Selv Maris Frygt for Bjørnstad syntes mindre;
hans Barskhed overfor Drengen var nu forstummet;
han deelte hendes Sorg. Fredløslysningen, der svævede
over Mandens Hoved, havde ogsaa mistet noget af sin
Rædsel for hende, nu da Sønnen ikke længer kunde
lide derunder.</p>

<p>Naar denne Sag blev berørt, viste Bjørnstad sig
ligesaa ubøielig som tidligere. »Jeg vil leve og dø
som fri Mand i min Rede,« lød hans Svar.</p>

<p>I den sidste Tid ind under Juul kom der en underlig
Uro over Mari. Hun vandrede rastløs om i Huset.
Hendes spinkle Skikkelse svandt ind; to røde Pletter
paa Kinderne røbede den Feber, som fortærede hende;
alene Øinene bleve større og mere glandsfulde; noget
usædvanligt syntes at være i Gjære. Hun stod af og
til, naar hun troede sig ubemærket, henne ved
Ruden og stirrede længselsfuldt op mod den Stump
mørke Himmel, der viste sig over Fjeldskrænten, eller
hun søgte over den gyngende Bro til Mor Ulles Hytte,
hvor nu et nyt Par havde hjemme, hvis Lykke ingen
Historie har: Jørgen og hans Hustru Olaug.</p>

<p>Saa var det en Aften i December, at Bjørnstad<span class="pagenum"><a name="Side_342" id="Side_342" title="[S. 342]"> </a></span>
uventet kom tidlig hjem fra sit Saugbrug nede ved
Fossen. Han fandt sit Huus tomt, og da han traadte
ind i Sovekammeret, stode Kasser pakkede og lukkede
som til en forestaaende Reise. Han kaldte paa sin
Hustru, men fik intet Svar. Saa stillede han sig bag
de blomstrede Forhæng ved Ruden og stirrede med et
mørkt Blik over mod de Unges Huus, hvor frem- og
tilbageilende Skygger foran Lyset i Stuen røbede, at
Noget var paa Færde. Lidt efter gik Hyttedøren op,
og tre Mænd, fulgte af Mari, begave sig over mod
hans Huus. Mari lukkede Mændene ind i Forstuen.
Bjørnstad hørte Jørgen sige til de Andre:</p>

<p>»I To blive nu staaende her i Mørket. Saasnart
Bjørnstad aabner Døren udefra, kaste I Jer over ham,
jeg svøber Tæppet om hans Hoved og af Sted til
Slæden! Saa bærer det Vest paa, alt hvad Remmer og
Kjælke kan holde. I Morgen støder Mari og jeg til Jer.
&mdash; Nu henter jeg Tøiet ned.«</p>

<p>Idet Jørgen, ledsaget af Mari, traadte ind i Sovekammeret
med et Lys i Haanden, udstødte hun et
Skrig og støttede sig segnende til Jørgens Arm. Bjørnstad
stod midt paa Gulvet med korslagte Arme og betragtede
hende med et haanligt og spottende Blik.</p>

<p>»Du gjør altsaa Ledtog med mine Fjender bag
min Ryg, Mari Bjørnstad?« spurgte han.</p>

<p>»Du maa frelses, Halvor!« hviskede hun skjælvende.
»I Nat kommer Fogden med Bykarlene for at hente
Dig til Fængsel og Dom. Sætter Du Dig til Modværge<span class="pagenum"><a name="Side_343" id="Side_343" title="[S. 343]"> </a></span>
&mdash; og det gjør Du &mdash; saa dræbe de Dig som en fuglefri
Mand.«</p>

<p>»Mari har Ret: Byfolkene ere hidsede op mod Dig
af Daniel og de andre Ulivsmænd, Du har dernede; de
sige, at mens de kæmpe for Livet i Halden, beriger
Du Dig heroppe med deres Tømmer ved Fossen. Hvad
nytter det, at vi vide, Du er uskyldig; Du vil blive
fængslet og dømt. Derfor maa Du bort endnu i Nat
med eller mod din Villie, Morbror!« sagde Jørgen bønligt.
»Vi ere komne for at frelse Dig.«</p>

<p>Bjørnstad syntes ikke at høre. Hans glødende
Øine vedblev at være fæstede paa Mari, der vred sig
under dette Blik, som rummede en Verden af Foragt
og Vrede.</p>

<p>Hun strakte afværgende Haanden op imod ham.</p>

<p>»Du slog ikke til, lille Mari!« sagde han med
Eftertryk, medens hans Bryn skjælvende droges op og
ned. »I Nat, her, skilles vore Veie.«</p>

<p>Mari søgte at gribe hans Haand; han stødte hende
heftigt fra sig. Hun vaklede og faldt over mod Bordet.
Jørgen sprang frem og løftede hende op.</p>

<p>»Lad mig ligge,« hviskede hun og stirrede med
bristende Blik mod Bjørnstad, som om hun ikke ret
kunde see ham. »Jeg tilhører min Huusbond. Har
jeg forsyndet mig mod ham, saa vil jeg lide den Straf,
han paalægger mig.«</p>

<p>En lydelig Banken paa Forstuedøren afbrød den
Stilhed, som nu paafulgte; trampende Skridt og høie
Stemmer løde op til Sovekammeret.</p>

<p><span class="pagenum"><a name="Side_344" id="Side_344" title="[S. 344]"> </a></span>
»Luk op i Lovens Navn!« sagde en Stemme.</p>

<p>»Forsilde, forgjæves &mdash; Flygt, Bjørnstad!« bad Mari
og klyngede sig til Mandens Knæ. »Dernede Fængslet,
heroppe Døden!«</p>

<p>»Og Troløshed,« sagde Bjørnstad haanligt.</p>

<p>»Giv mig et andet Ord med paa den lange Reise!«
hviskede hun og reiste sig med Besvær.</p>

<p>Forstuedøren blev revet op, der lød allerede Trin
paa Trappen udenfor. Mari stak med en sidste Anstrengelse
sin Arm ind i Dørkrampen og stængede saaledes
Døren.</p>

<p>»Flygt!« bad hun. »Et heelt Liv gav jeg Dig i
Kjærlighed, min Bjørnstad! Nu kalder Halvor. Giv mig
blot dette ene: frels Dig! &mdash; og vær velsignet!«</p>

<p>Hun sank sammen.</p>

<p>Bjørnstad saae forfærdet Dødens Skygge brede sig
over Hustruens indfaldne Træk. De sidste Dages
Spænding, den sidste Times Kamp var for meget for
hendes svage Kræfter. Udefra ruskede Byens Mænd i
Døren; hun følte ikke længer Smerten i den lemlæstede
Arm; hendes livløse Legeme hvilede ved Bjørnstads
Bryst; hendes Sjæl fløi mod Gud.</p>

<p>»Luk op, i Lovens Navn!« lød Foged Wexelsens
bydende Stemme udenfor.</p>

<p>»Bødler i Helvedes Navn, hold inde!« tordnede
Bjørnstads mægtige Stemme indefra.</p>

<p>Et Øieblik efter blev Sovekammervinduet lukket
op med et Brag, og en sort Skikkelse, iført Bjørnstads
mørke Vadmelskofte, gled lynsnart ned langs Muren<span class="pagenum"><a name="Side_345" id="Side_345" title="[S. 345]"> </a></span>
ud over Kløften og forsvandt i Dybet, medens Jørgen
Halvorsen bøiede sig ud af det aabne Vindu og kaldte
Lovens Folk til Stedet.</p>

<p>»Kors og Pine!« udbrød Byskriveren og sprang
hen til Afgrundens Rand, ledsaget af Stokkemændene.
»Manden har paa det Skjændigste undlivet sig selv for
at undgaa Lovens retfærdige Straf.«</p>

<p>Samtidig gik Husets Bagdør op, og en Skikkelse
gled ubemærket ned mod Krattet og forsvandt i Skovtykningen.</p>

<p>Bjørnstad var fra denne Dag forsvundet fra Egnen.</p>

<hr class="chapbreak" />
<p><span class="pagenum"><a name="Side_346" id="Side_346" title="[S. 346]"> </a>
<a name="Side_347" id="Side_347" title="[S. 347]"> </a></span></p>




<h2><a name="I_LOEBEGRAVEN" id="I_LOEBEGRAVEN"></a>I LØBEGRAVEN.</h2>


<p><span class="pagenum"><a name="Side_348" id="Side_348" title="[S. 348]"> </a>
<a name="Side_349" id="Side_349" title="[S. 349]"> </a></span>
Den 9de November 1718 kom Kundskab til Frederikshald,
at Carl den Tolvte paany var brudt ind i
Landet, denne Gang med en Hær, der bestod af 16,000
Mand Infanteri og 13,000 Mand Rytteri, medens General
Arnfeldt samtidig trængte ind i det trondhjemske Lehn
i Spidsen for henved 10,000 Mand. Kong Carl havde
tilbragt det meste af sin Tid siden 1716 ved Landets
Grændse med idelige Forberedelser til et nyt Indfald i
Norge. Hans Plan var lagt til Rette i dens mindste
Enkeltheder. Norges Erobring var kun det første Led
i et Kæmpekrigstogt, der bagefter skulde omvælte den
bestaaende Orden i Europa.</p>

<p>Den svenske Konge deelte sin Hær i tre Afdelinger,
hvilke alle skulde forene sig ved Frederikshald;
det var hans Hensigt at tage Frederikssteen, før han
gik videre.</p>

<p>Byens Borgere modtoge denne Efterretning med
Sorg, Harme og Skræk; deres Ofre og Tapperhed<span class="pagenum"><a name="Side_350" id="Side_350" title="[S. 350]"> </a></span>
syntes saaledes at have <a class="corr" name="rett_40" id="rett_40" title="var: være">været</a> forgjæves og deres By
hjemfalden til Arvefjenden.</p>

<p>Samme Nat laa Kongen paa en Bondegaard, Præstebakken
kaldet, en halv Mil fra Frederikshald. Fjenden
vedblev sin Fremrykning, langsomt, men sikkert. Kong
Carl havde af Erfaring lært, at Stad og Fæstning
hverken lode sig overrumple eller tage ved Storm;
denne Gang skulde en sindrig lagt Krigsplan følges og
intet forspildes ved Overilelse.</p>

<p>Klokken tre den 15de November bleve de første
Allarmskud løsnede fra Fæstningen, og Normændene
sænkede deres Fartøier i Indløbet. Af Byens Indvaanere
vare nogle dragne andet Steds hen, da endnu
kun faa Huse vare gjenopbyggede. Kongen lod Borgerne
sige, at han snart skulde have Fæstningen i sin
Magt, saaledes ogsaa Byen. Den 24de November
gjorde han om Natten atter Forsøg paa at overrumple
Staden og stod allerede ved Kirkegaarden; men mod
hans Forventning var Borgerskandsens Besætning ogsaa
denne Gang aarvaagen og drev Svensken tilbage med
Musketild. Nat og Dag var Fjenden beskjæftiget med
at gjøre Skandsekurve og Faskiner og grave Løbegrave
ind imod Fæstningen, samt fremslæbe Kanoner
og Mørsere m. m.</p>

<p>Taagen laa i alle disse faresvangre Dage uigjennemsigtig
over Landet. I det stille Veir kunde Byens
Borgere ved Nattetid høre Fjenden hugge, raabe og
være i idelig Bevægelse.</p>

<p><span class="pagenum"><a name="Side_351" id="Side_351" title="[S. 351]"> </a></span>
Fæstningens Garnison bestod af ca. 1200 Mand.
Ingen tvivlede om Udfaldet: Frederikssteens og Stadens
Indtagelse af Carl den Tolvte.</p>

<p>Den 6te December Kl. et var Fjenden trængt saa
vidt frem, at han inden Aften havde skudt Breche i
Gyldenløves Bastion; den 8de om Eftermiddagen blev
denne vigtige Stilling taget ved Storm; Kong Carl satte
selv en af Stigerne mod Muren. Dermed syntes Fæstningens
Skjæbne at være afgjort. Samme Nat fortsatte
Svensken at grave Løbegrave, som han havde paabegyndt
sex Dage tidligere, ind mellem Gyldenløves
og Frederikssteens Contreskarpe under heftigt Bombardement
og Kanontorden fra Fæstningen. De lange,
mørke Nætter og Taagen kom Fjenden til Hjælp.</p>

<p>Trods den tilsyneladende Seiersvished, hvormed
den svenske Hær saaledes denne Gang rykkede frem
mod sit Maal: Norges Underkastelse, herskede der en
mørk og trykket Stemning i den fjendtlige Leir. Utrolige
Savn, Lidelser, Sult og Kulde havde allerede bortrevet
henved 4000 Mand af Carls Armee; langs Veie
og Grøfter, i Skove og mellem Klipperne fandtes ihjelfrosne
Mennesker og Heste. Enhver forudsaae sin
egen Skjæbne i døende Kammeraters, medens disse
forgjæves paakaldte Hjælp. Og hvorfor skulde disse
Lidelser gjennemgaaes? spurgte Soldaterne indbyrdes.
Svaret lød sagte og hviskende, men uimodsigeligt: for
at tilfredsstille en urolig Krigersjæls Trang til Kamp.
Derfor bortødsledes Blomsten af Sveriges unge Mænd,<span class="pagenum"><a name="Side_352" id="Side_352" title="[S. 352]"> </a></span>
og derfor ødedes Landets Midler, saa at Hungersnød
stod for Døren derhjemme.</p>

<p>Kong Carl selv ledede sit Togt, mørk i Hu. Alt
gik ham for langsomt. Kongen udtalte ofte sin Misfornøielse
for Ingenieuren Maigret, der ledede Ingenieurarbeidet.</p>

<p>»Vær rolig, Deres Maiestæt!« svarede Officeren.
»Inden 8 Dage overgiver jeg Dem Fæstningen eller
mit Hoved.«</p>

<p>For at være nær ved Arbeiderne lod Kongen opslaa
en lille Brædehytte mod Fjeldvæggen, og saaledes
gik alt, til den mærkelige Dag indtraf, der i et Øieblik
gjorde den berømte Konge livløs, efter at han i nittenaarige
Krige havde overlevet utallige Farer.</p>

<p>Det var den 11te December, <span class="sic" title="[sic, gl. kalender]">1ste</span> Søndag i Advent.
Alt Arbeide stod stille efter Kongens Befaling. Han
selv indfandt sig i sit Hovedkvarteer i Tistedalen for at
bivaane Gudstjenesten baade For- og Eftermiddag. Efter
Aftensangen samledes hele Generalitetet og modtog
Ordrer; derefter drog Kongen sig tilbage og opbrændte,
mærkeligt nok, en Deel Papirer.</p>

<p>Underlige Rygter løbe omkring i Hæren; Forudsigelser
om Kongens nærforestaaende Død syntes at
have vundet Tiltro; Stemningen var mere end almindelig
trykket mellem Soldaterne; Mørket laa vaadt og uigjennemsigtigt
over det fremmede Land. Alene Fæstningen
lyste som et unaaeligt Feepalads ud i den sorte Vinternat.
Kommandanten havde imod Angrebssiden oplyst<span class="pagenum"><a name="Side_353" id="Side_353" title="[S. 353]"> </a></span>
Murene med Beegkrandse, som skinnede over hele
Egnen. Idelig fløi Lyskugler ud gjennem Luften ned i
Fjendens Approcher for at oplyse hans Foretagender, og
Musketilden knaldede denne Aften i livlige Kjædesalver.</p>

<p>Det Mandskab, som samme Nat var kommanderet
til Arbeide i Løbegravene, laa endnu under Bedækning
af en Klippe og ventede paa Ordre til at rykke frem
mod det Sted, hvor <a class="corr" name="rett_41" id="rett_41" title="var: Arbejdet">Arbeidet</a> med de nye Linier skulde
begynde.</p>

<p>Soldaternes udhungrede og barske Ansigter fik et
endnu mørkere Udtryk i det flammende Skjær fra
Baalet, hvorom de vare leirede. De talte ikke meget;
nogle laa og tyggede paa Birkebark og Granskud.</p>

<p>Måns Eriksson Trompeter var endnu blandt de
Levende; men han hverken sang eller digtede denne
Aften, og hans sidste Udødelighedsværk bestod i en
Gravsang over sig selv, som vi dog her ville forskaane
Læseren for.</p>

<p>En høi, sværlemmet Mand laa nærmest ved Baalet.
Han var iført svensk Rytterkappe og laaden Hue; hans
buskede Bryn og graa Haar hang frem derunder som
en Allongeparyk. Han havde sluttet sig til de Svenske
fra Krigens Begyndelse, talte kun sjældent, syntes at
høre til Grændsebefolkningen, hvis Sprog er en Blanding
af svensk og norsk. Manden gjorde hidtil god
Nytte som Veiviser og Minegraver.</p>

<p>Soldaterne skyede ham paa Grund af hans ordknappe
og barske Væsen; de døbte ham Bjørnen; under
det Navn gik han imellem dem.</p>

<p><span class="pagenum"><a name="Side_354" id="Side_354" title="[S. 354]"> </a></span>
Der lød en Trommehvirvel: Carl den Tolvte vendte
tilbage fra Hovedkvarteret og begav sig ned til Løbegravene.</p>

<p>Den Graahaarede med Pelshuen reiste sig og
stirrede paa Kongen, der efter Sædvane gik frit omkring
blandt Soldaterne og talte med hvem, han traf
paa. Kongens sorteblaa Øine havde et Øieblik hvilet
ligesom speidende og gjenkjendende paa den høie Graahaarede;
derefter vendte Maiestæten sig bort fra ham
og gik videre.</p>

<p>»Omtrent paa dette Sted fik Tolvte Karls Bedstefader,
Carl den Tiende, sit Banesaar af en norsk Kugle,«
sagde »Bjørnen« og strøg med Haanden over sin Pande.
»Hvem veed, naar denne kongelige Sjæl i Storm og
Flammer, der trodser alle Lande, al Vedtægt og Lov og
Ret, ved en anden norsk Kugle faaer Ende paa al Strid
og Sorg og sorte Minder!«</p>

<p>»Sludder og Vaas og norsk indbildsk Vrøvl!«
raabte Eriksson og sprang op. »Den norske Kugle
blev aldrig støbt, der dræber svenske Konger. Carl
den Tiende døde den 24de December 1660 ærlig og
redelig i Gøteborg af en lumsk Feber, som han hentede
her i dette usunde Land, og Carl den Tolvte gaaer nu
sin store Tid i Møde. &mdash; Kom, gossar!« vedblev Månsson.
»I skal nu høre hans Faders, Carl den Ellevtes
Spøgelsesyn paa Stockholms Slot; min Mormor, som er
kongelig Gangkone, har fortalt mig det grangiveligt.
Naar I har hørt det, saa veed I, at vi snart faaer Ende
paa Lidelserne i disse fordømte Sneeskove, og at vor<span class="pagenum"><a name="Side_355" id="Side_355" title="[S. 355]"> </a></span>
Carl fører os lukt ind i de store Riger, hvor Guldet
groer, og Vinen flømmer.«</p>

<p>De forkomne Soldater og Arbeidere flokkedes om
Månsson, der mangen en Nat havde holdt deres Mod
oppe ved lystige Indfald og frie Historier.</p>

<p>Månsson fortalte nu uden Afvigelser det bekjendte
Syn, som allerede den Gang levede i Folkemunde, og
som skal være beediget og egenhændig nedskrevet af
Carl den Ellevte Natten mellem den 16de og 17de
December 1675, tillige underskrevet af Øienvidnerne
Carl Bjelke, Rigsdrost, W. Bjelke, Rigsraad, Oxenstjerne,
Rigsraad, og Peter Granslen, Vagtmester, hvorefter Papiret
blev nedlagt i Arkivet i en tung Kiste med mange Laase.
Afskriften af dette mærkelige Dokument cirkulerede
allerede i Aarene 1740 og 1760, og troværdige Folk
kjendte da Sagnet fra deres Barndom.</p>

<p>Erik Månsson fortalte nu følgende, der begjærligt
blev opfanget af de Lyttende, og som nøie passede ind
i Timens Stemning og forhøiede den overtroiske Frygt,
der beherskede den svenske Hær:</p>

<p>»Seer I, gossar, Carl den Ellevte vaagnede Klokken
12½ i sit Sovekammer, syg og ussel som han var
bleven, og kastede hændelsesviis sine Øine paa Vinduet,
hvor han blev vaer en stærk Lysning i Riddersalen.
Han sagde til sin elskelige Rigsdrost Bjelke, som var
hos ham i Kammeret: »Hvad er det for en Lysning i
Riddersalen? Jeg troer, der er Ildløs.«</p>

<p>Rigsdrosten svarede: »O nei, Deres Maiestæt, det er
Maanens Skin.« Og Kongen lod sig nøie med den<span class="pagenum"><a name="Side_356" id="Side_356" title="[S. 356]"> </a></span>
Snak og vendte sig mod Væggen, men var usigelig
angst til Mode og kiggede igjen over paa Lysningen.
Saa sagde han en Gang til: »Her kan det aldrig gaa
rigtig til.« I samme Øieblik var det, ligesom han blev
vaer, at Mennesker havde i Riddersalen at bestille. Da
reiste Kongen sig, iførte sig sin Natkjole og gik til
Vinduet, hvor han saae, at Salen var fuld af Lys. Saa
lod han Vagtmesteren komme med Nøglerne og gik
med sit Følge til den lukkede Løndør, og da Ingen
vovede at aabne Døren, gjorde Kongen det selv, hvorpaa
han fandt Værelset og endog Gulvet betrukket med
sort Klæde, og de overfaldtes alle af en stærk Gysen.
Saa gik de over Gulvet til Rigssalens Dør. Kongens
Følge bade Alle om den Naade ikke at lukke op.
Kongen aabnede atter selv, men trak hurtig Foden til
sig af Bestyrtelse. De saae Alle et stort Bord, omgivet
af sexten ærværdige Mænd; samtlige havde store Bøger
for sig. Iblandt dem var en ung Konge paa 16&mdash;17
Aar med Krone paa Hovedet og Scepter i Haanden, og
det var besynderligt, at den unge Konge flere Gange
rystede med Hovedet, da alle disse ærværdige Mænd
med den ene Haand slog haardt paa Bøgerne.</p>

<p>Den gamle Konge bemærkede nu den ene Henrettelsesblok
efter den anden samt Bødler, alle med
optrukne Skjorteærmer, og de afhuggede et Hoved efter
det andet, saa at Blodet strømmede henad Gulvet. Den
gamle Konge blev nu mere end bange og saae paa
sine Tøfler, om der maaskee var noget Blod derpaa;<span class="pagenum"><a name="Side_357" id="Side_357" title="[S. 357]"> </a></span>
men det var der ikke. Og en Trone stod længere
borte og vaklede.</p>

<p>Kongen og hele hans Følge skjalv og trak sig tilbage
mod Døren, og dermed forsvandt Synet; kun den
syge Konge stod der med Lyset og hans gjæve Folk
og gik lige ind og skrev det Hele op. &mdash; Seer I, gossar,
det Syn betyder, at vor Kong Carl skal styrte alle
vaklende Troner og hugge Hovederne af alle vore
Fjender, Tyskere og Russere. Han vil løfte Sveriges
Ry til Himlen og føre os lukt ind i Guldlandet. Vi
følge ham blindt. &mdash; Leve vor herlige Kong Carl!«</p>

<p>En dæmpet Piben kaldte Mandskabet til Arbeidet.
Soldaterne sprang op og grebe Hakke og Spade.</p>

<p>Den store Graahaarede eftersaae Laasen paa sin
Pistol og fulgte efter de Andre. De stærke, buskede
Bryn vare sammendragne og Blikket fast og glødende,
som om han bar paa en urokkelig Beslutning. Saaledes
seer den Mand ud, der har sat sig det store Maal
og hjemfører Seier eller Død.</p>

<p>Kongen gik urolig frem og tilbage i de færdige
Løbegrave og fremskyndede Arbeidet. Carl den Tolvte,
hvis gode Hjerte ofte gav sig Udtryk i store og kongelige
Gaver, havde samme Eftermiddag forfremmet sin
trofaste, gamle Tjener, Hultmann, der fulgte ham i alle
hans Krige, blev hos ham i Tyrkiet og ledsagede ham
overalt, til øverste Kogemester. Kong Carl var denne
Aften i en sær alvorlig og bevæget Stemning. Da saaledes
en Officeer, der ledsagede Maiestæten ned gjennem
den gamle Linie, henkastede nogle nedsættende Ord om<span class="pagenum"><a name="Side_358" id="Side_358" title="[S. 358]"> </a></span>
en Kammerat, der stod dukket under Brystværnet, vare
Ordene næppe udtalte, før Kongen havde den Talende
ved Haanden og udbrød mildt og indtrængende:</p>

<p>»Ikke saa, min Kjære. Jeg mærker nok, hvad I
vil sige, men lær det af mig aldrig at tale ondt om
noget Menneske, naar I taler med Eders Konge.«</p>

<p>Officeren lagde Haanden paa Hjertet og bukkede
dybt bevæget og grebet af det skjønne Blik og den
bløde Røst, der udtalte disse kongelige, ophøiede og
uforgjængelige Ord.</p>

<p>Om denne skjæbnesvangre Nats Begivenhed skriver
et Øienvidne, Lieutenant Carlberg:</p>

<p>»Endelig kom Mandskabet anmarcherende ind i
den allerede færdige Løbegrav, som nu skulde føres
videre frem. Saasnart Mandskabet var blevet inddeelt,
traadte den franske Oberst Maigret, der var Direkteur
af Attaquen, frem foran Arbeiderne og udstak den nye
Linie paa den Maade, at efter ham defilerede Soldaterne
med Faskiner, Spader og Hakker. Eftersom nu Direkteuren
gik Linien frem, lagdes Faskinerne i en ret
Linie, og Soldaterne bleve liggende ved dem. Saasnart
den nye Linie var afsat, defilerede paany flere Soldater
frem og lagde sig ligeledes ved Faskinerne med
det fornødne Værktøi. Derefter hidbragtes de alt færdige
Skandsekurve. Jeg fik Ordre til at gaae ind i den
nye Linie og lade den fylde. Nu begyndte Arbeidet
efter et sagte givet Tegn, idet jeg opmuntrede Mandskabet
til at arbeide flittigt og grave sig ned, for at de
snart kunde faae Skandsekurvene fyldt til deres egen<span class="pagenum"><a name="Side_359" id="Side_359" title="[S. 359]"> </a></span>
Dækning. Fra den nye Linie til Fæstningens Udenværker
kunde Afstanden være omtrent 200 Alen og
saaledes under Musketskud.« &mdash;</p>

<p>Carlberg gik nu frem og tilbage i den nye Linie
og opmuntrede Arbeiderne, der saa meget hellere adløde
ham, som de saae mange af deres Kammerater
falde, inden de kunde komme dybt nok ned og faae
Skandsekurvene fyldte. Denne nye Linie skjød ud i
en spids Vinkel fra den gamle, færdige, hvor man ved
Brystværnet var dækket mod Kugleregnen. Efter 1½
Times Forløb begav Carlberg sig tilbage til den gamle,
fuldførte Løbegrav, hvor Kong Carl denne Nat opholdt
sig, fordi Fæstningen for første Gang oplyste Egnen
med udhængte Lyskugler paa Murene og udslyngede
dem tillige i rigelig Mængde over Marken, hvilket forekom
Kong Carl sælsomt og gav ham den Mistanke, at
Kommandanten mulig vilde gjøre et Udfald. Kong
Carl var derfor, sorgløs og uforfærdet som altid, steget
op og stod med Overkroppen ovenfor Brystværnet for
bedre at iagttage, hvad Fjenden havde for. Ved hans
Fødder stode 8 à 10 Officerer.</p>

<p>Medens Kong Carl stod her, kom flere Gange i
den nye, modsatte Løbegrav et graahaaret, speidende
Hoved til Syne mellem Skandsekurvene, ligblegt med
funklende Øine og et forstenet Udtryk af Alvor og Ro.
Hver Gang Kongen vendte sig i samme Retning, forsvandt
Hovedet for atter ubemærket at komme til Syne.</p>

<p>Oberst Maigret traadte nærmere til Carl den Tolvte
og sagde med indtrængende Røst:</p>

<p><span class="pagenum"><a name="Side_360" id="Side_360" title="[S. 360]"> </a></span>
»Her er ikke Deres Plads, Sire. Det regner med
Kardætsker og Kanonkugler, som ikke have mere
Respekt for Kongen end for den ringeste Soldat.«</p>

<p>»Vær ikke bange!« svarede Kongen.</p>

<p>»Jeg er ikke bange for mig selv,« ytrede Ingenieuren;
»jeg er dækket af Brystværnet. Jeg frygter for Deres
Maiestæt, som benytter det ganske mod dets Bestemmelse.«</p>

<p>»Gaa hen og see til Deres Arbeidere,« sagde Carl
den Tolvte utaalmodig, for at blive fri for ham. Og
til de andre Officerer sagde han: »Paa Eders Poster,
mine Herrer! Jeg stiger strax ned.«</p>

<p>Officererne kjendte Kongen bedre end den fremmede
Ingenieur og vidste, at en Opfordring til at gaae af Veien
for Fare, var det samme som at opfordre Kongen til
at blive, for at trodse den. De trak sig derfor Alle
tilbage og hviskede til Maigret:</p>

<p>»Lad Kongen staa. De gjør kun ondt værre ved
at overtale ham.«</p>

<p>Nogle Minuter senere, da Kongen ikke steg ned,
medens Kugleregnen tog til i Heftighed, blev Maigret
atter urolig, mens de andre Officerer holdt Raad om at
lokke Kongen bort fra Stedet ved List, enten ved at
forlange en Befaling af ham, eller ved at bede ham
tage et Arbeide i Øiesyn og opmuntre Folkene ved sin
Nærværelse.</p>

<p>Maigret paatog sig med sin sædvanlige Ligefremhed
at fremføre dette Hverv og gik atter hen mod
Kongen. Idetsamme hørte han en Lyd, som naar en<span class="pagenum"><a name="Side_361" id="Side_361" title="[S. 361]"> </a></span>
Steen bliver slynget i Dynd og saae Kongens Haand
famlende gribe om Kaardeheftet. Men da Carl den
Tolvte blev staaende i samme Stilling uden at røre
sig, og Mørket paa dette Sted var tæt, saa forstod
Obersten endnu ikke, at Kongen var død.</p>

<p>»Da jeg,« siger Carlberg videre, »var kommen ind
i den gamle Approche, saae jeg Hans Maiestæt ligge
paa Tranchéens indre Dossering, hvor Hans Maiestæt
havde draget sig op og laa paa den venstre Side med
Kappen om sig. Han holdt den venstre Haand under
Kindbenet og Hovedet opret over Kronen af Brystværnet.
I en saadan Stilling hvilede Hans Maiestæt
med Ansigtet vendt mod Fæstningen og den nye Linie
tæt udenfor, hvor nogle Arbeidere gik. Denne nye
Linie, som dannede en spids Vinkel med den gamle,
løb ikke synderligt ud fra den gamle, hvor Hans Maiestæt
laa, <em>saa at idetmindste de Nærmeste af Arbeiderne
kunde have seet hans Hoved over den gamle Linies
Brystværn, om de ellers havde givet Agt derpaa.
Denne Omstændighed anseer jeg for betydelig nok
til at anmærke her</em>.« &mdash;</p>

<p>Andre tvivlede ikke paa, at Kongen var kommen
af Dage ved planlagt Mord.</p>

<p>»Natten var ualmindelig mørk,« fortæller en Grev
Lieven. »Jeg havde den Ære den Nat, Kongen faldt,
at opvarte ham som Page. Jeg tvivler ikke paa, at
han er kommen af Dage ved Snigmord. Det var
næsten umuligt, at en Kugle fra Fæstningen kunde
ramme hans Hoved i en saadan Afstand og paa den<span class="pagenum"><a name="Side_362" id="Side_362" title="[S. 362]"> </a></span>
Plet, hvor han stod. Jeg saae Kongens Liig og er
overbeviist om, at Saaret i Tindingen var af en Pistol.
Hvo, der har bibragt ham det, er uvist. De, der have
Erfaring i Krigsvæsenet, kjende Knaldet af en Kanonkugle;
men Knaldet af dette Skud var nærmere ved
og ganske anderledes. Hele Armeen troede, at Kongen
var dræbt af en <a class="corr" name="rett_42" id="rett_42" title="var: uebkjendt">ubekjendt</a> Haand.<span class="corr" title="tilføjet: «">«</span><a name="FNanker_6" id="FNanker_6" href="#Fodnote_6" class="fnanchor">[6]</a></p>

<p>Carlberg befandt sig ogsaa ved Kongens Fødder,
da udefra et Skud traf ind gjennem Hans Maiestæts
Hoved, hvorved ikke den mindste Bevægelse mærkedes
undtagen, at Haanden faldt ned fra det venstre Kindbeen,
og Hovedet bøiede sig sagte ned i Kappen, uden
at det allerringeste Ryk sporedes i Legemet. Da Officererne
stode saa lavt, kunde Ingen med Vished bemærke
hvor Skudet kom fra.</p>

<p>Den første, som nævnte Kongen død, var Generaladjutant
Kaulbars. Da han saae Kongens Hoved synke
ned i Kappen, raabte han: »Herre Jesus &mdash; Hans
Maiestæt er skudt! Opsøg General Schwerin og meld
ham det.«</p>

<p>Carlberg løb strax nedad den gamle Approche og
mødte Generalen, der næsten aldrig veg fra Kongens
Side. Da han modtog det sørgelige Budskab, greb
han Carlbergs Arm og udbrød hviskende: »Herre Jesus!«
Han ilede til Stedet, hvor Kongen endnu laa urørt og<span class="pagenum"><a name="Side_363" id="Side_363" title="[S. 363]"> </a></span>
befalede Carlberg og Capitain Posse at hente en Baare.
De ilede over Bjerget til Kongens Brædehytte. Her var
Forraad af færdige Baarer, som brugtes til at bortbære
dem, der om Natten bleve skudte under Arbeidet.
Carlberg og Posse bare selv Baaren frem foran Kongens
Fødder. General Schwerin havde <a class="corr" name="rett_43" id="rett_43" title="var: sfillet">stillet</a> Vagt i Løbegraven,
for at hindre Kommunikation forbi Kongens
Liig. Officerernes Antal var betydelig forøget; de stode
alle tause og blege i Faklens Skin. Generalen steg op
paa Brystværnet ved Kongens Side og løftede hans
Hoved lidt i Veiret, hvorpaa han gjorde et bedrøveligt
Tegn med Haanden til de Omkringstaaende uden at
sige Noget. Kuglen var gaaet tværs igjennem Hovedet
og havde draget det ene Øie indad, medens det andet
hang ud over Kinden. Liget blev forsigtig løftet paa
Baaren og tildækket med Soldaterkapper.</p>

<p>Adjutant Siquier traadte frem fra Mørket, som laa
over Hjørnet ved Vinkelspidsen, tog Hatten af Kongen
og satte i dens Sted sin hvide Paryk og gallonerede
Hat paa Carl den Tolvtes Hoved og sørgede for, at
noget af Hat og Paryk kom til Syne under Kappen,
hvilket skete for at gjøre Kongen ukjendelig, da man
frygtede for den Virkning, som det bratte Budskab om
hans Død vilde have paa Soldaterne.</p>

<p>Da dette var varetaget, vendte <a class="corr" name="rett_44" id="rett_44" title="var: Sequier">Siquier</a> sig til
Officersklyngen og sagde med et Skuldertræk: »Historien
er ude. <span xml:lang="fr" lang="fr">Allons souper!</span>«<a name="FNanker_7" id="FNanker_7" href="#Fodnote_7" class="fnanchor">[7]</a></p>

<p><span class="pagenum"><a name="Side_364" id="Side_364" title="[S. 364]"> </a></span></p>

<p>General Schwerin overlod det kongelige Liigs Transport
til Lieutenant Carlberg, der fik ti Mand hertil, hvilke
han gav den Besked, at det var en tapper Officeer,
som de maatte bære forsigtigt paa den ujævne Vei. Da
Toget var kommen et Stykke frem, opdagede Folkene,
at de vare gaaede vild og befandt sig paa Toppen af
en steil Bakke. Byen var nær, hvorover de bleve
bestyrtede, da man vidste, at norske Patrouiller her
holdt Vagt og saaledes gjorde det voveligt og usikkert
at trænge frem. Baaren blev sat paa Jorden og Veien
langs Elven undersøgt. Efter en kort Raadslagning
besluttede man at gaa videre ned over Bakken. Soldaterne
formanedes til Forsigtighed; Carlberg med to
Mand holdt igjen paa Baaren under den steile Heldning.</p>

<p>Ved Uforsigtighed skete det dog, at Kongen væltede
ud over Baaren ned i Carlbergs Arme, dog saaledes,
at Legemet ikke faldt heelt ned paa Jorden; thi i
samme Nu sprang en graahaaret Mand, der gik ved
Siden af Baaren og ufravendt betragtede den, frem og
understøttede Carlberg i at løfte Liget tilbage paa Leiet.
Ved den heftige Bevægelse gled Hatten og Parykken
af Kongens Hoved. Maanen, som ved denne Tid var<span class="pagenum"><a name="Side_365" id="Side_365" title="[S. 365]"> </a></span>
kommen høit over Fjeldet, kastede sit klare Lys lodret
over de kjendte og elskede Træk. Soldaterne stirrede
bestyrtede og udstødte et Klageskrig.</p>

<p>»Kongen &mdash; Kongen!« hviskede de. »Hvad skal
der nu blive af os Alle?«</p>

<p>Den Graahaarede stod foroverbøiet og betragtede
som fasttryllet med et forskende Blik det gabende Saar
i Ligets venstre Tinding.</p>

<p>»Det Hul har ingen Pistolkugle frembragt!« udbrød
han heftig og greb Carlbergs Arm. »Det er en Flænge
efter en Granatstump. &mdash; See &mdash; see selv!«</p>

<p>»Hvad mener Du?« sagde Lieutenanten dæmpet
og rev sig løs fra Mandens Jerngreb. »Ligemeget,
hvor den dræbende Kugle kom fra. Kongen er død,
Krigen endt &mdash; Norge er tabt for Sverige.«</p>

<p>»Norge er frelst,« hviskede Manden og traadte tilbage
i Geledet.</p>

<p>Norske, høirøstede Stemmer løde i Nærheden.
Carlberg lyttede og befalede barsk Soldaterne at forholde
sig stille. De bleve øieblikkelig tause, medens
de med rørende Omhu tildækkede Liget og fra dette
Øieblik bare det videre med en øm Forsigtighed, som
om de meente, at deres Afgud endnu kunde føle
Stødene fra den ujævne Vei. Sørgetoget naaede uden
videre Uheld til den ældre Tranché, Baaren løftedes op
over Brystværnet og ankom kort efter til Hovedkvarteret
i Tistedalen, hvor Kong Carl samme Aften havde
bivaanet sin sidste Gudstjeneste. I hans Lommer fandtes
intet undtagen Gustav <a class="corr" name="rett_45" id="rett_45" title="var: Adolps">Adolphs</a> Portrait og Bønnebog.</p>

<p><span class="pagenum"><a name="Side_366" id="Side_366" title="[S. 366]"> </a></span>
Klokken eet om Natten blev Carl den Tolvtes Liig
ført ind i den Hytte, hvor han pleiede at udhvile sig.
Idet Baaren naaede Huusdøren, traadte den samme
graahaarede Kæmpe hen til den, blottede sit Hoved og
stirrede i det klare Maanelys endnu en Gang paa de
kongelige, stivnede Træk, som om han forgjæves søgte
Svar paa et Spørgsmaal, en uløselig Gaade, som Fremtiden
aldrig skulde opklare.</p>

<p>Bjørnstad &mdash; det var ham &mdash; huuløiet, hentæret
og eensom, bøiede et Knæ mod Jorden, idet Liget blev
baaret forbi ham.</p>

<p>»Ikke bleve vi dine Nordmænd; men Du blev vor,
Carl af Sverige!« udbrød han med høi Røst. »Du
store Døde! nu først hilser jeg Dig velkommen til vort
eget, frie Norge!«</p>

<p>Da Baaren forsvandt i Hytten mellem tændte
Fakler og sørgende Soldater, strakte den eensomme
Mand Hænderne mod Himlen med et Udtryk saa seiersstolt
og jublende som i Bevidsthed om en veludført Gjerning
&mdash; som om han i dette Nu gjennem sin høire Haand
følte sit hele Lands Befrielse fra fremmed Aag og Fare.</p>

<p>Samme Nat en Time senere lød en Steentorstemme
hen over Stortorvet i Frederikshald:</p>

<p>»Norge er frelst &mdash; Kong Carl er død!«</p>

<p>Raabet blev hørt af Mange, uden at Nogen vidste,
hvorfra det kom; det blev troet, uden at Nogen kjendte
den vældige Røst, der slyngede Glædesbudskabet over
Staden. Det fløi som en Løbeild gjennem Gaderne.
Der lød et Jubelskrig, heftigt, aandeløst. Kirkeklokken,<span class="pagenum"><a name="Side_367" id="Side_367" title="[S. 367]"> </a></span>
der endnu hang i en Galge over den Kjælder hvor
Gudstjenesten maatte holdes siden Kirkens Brand,
klemtede som til Helligfest &mdash; et Befrielsens Skrig efter
det aarelange Rædselens Mareridt lød fra det ængstede,
forpinte Folkebryst: »<em>Carl den Tolvte er død!</em>«</p>

<p>I samme Time den svenske Konge faldt, standsedes
alle Arbeider i Løbegravene. Den følgende Dag holdtes
Krigsraad. Det blev besluttet at hæve Beleiringen, og
at Hæren ufortøvet skulde drage tilbage til Sverige.
Den 20. December havde alle Svenske forladt Norge.
Af General Armfeldts nordenfjeldske Hærafdeling naaede
næppe 500 Mand tilbage over Fjeldene. Henved 9000
Mand bukkede underveis under for Vinterkulde, Sneestorme
og Hunger.</p>

<hr class="chapbreak" />
<p><span class="pagenum"><a name="Side_368" id="Side_368" title="[S. 368]"> </a>
<a name="Side_369" id="Side_369" title="[S. 369]"> </a></span></p>




<h2><a name="DEN_STORE_FRED" id="DEN_STORE_FRED"></a>DEN STORE FRED.</h2>


<p><span class="pagenum"><a name="Side_370" id="Side_370" title="[S. 370]"> </a>
<a name="Side_371" id="Side_371" title="[S. 371]"> </a></span>
Der gik flere Aar. Meget forandredes i Frederikshald
og Omegn. Staden reiste sig af Asken, Handelen
blomstrede, Skibsfarten tog til, et freidigt, stærkt
og selvfølende Folkeliv udviklede sig hurtigt i den
unge Stad, der var skudt frem af Storbedrifter, omgivet
af en velvillig Samtid, Gjenstand for Udlandets Beundring,
Tidens Kjælebarn.</p>

<p>Det gik nu her, som det oftest gaaer, dèr hvor
de store Storme rensende fore frem: et sundt og rankt
aandeligt Liv blev Særmærket for Frederikshalds Borgere.
De fordrede Retfærdighed og gave Retfærdighed, Lys
og Skygge fordeeltes af den almindelige Retsbevidsthed.
Og den var klarøiet i det stærke Lys, som nu laa i
Luften.</p>

<p>Saaledes gik det til, at der blev ryddet op i meget
gammelt og forgroet. Megen Overvurdering og tidligere
Vrangvillie kom paa Retfærdighedens Vægtskaal, saaledes
ogsaa Dommen over Bjørnstad fra Fossegaarden.
Først begyndte Rygtet at fortælle om hans frivillige<span class="pagenum"><a name="Side_372" id="Side_372" title="[S. 372]"> </a></span>
Kamp i Frederikshald under Svenskernes Indfald, skjøndt
Borgerne haanlig havde tilbageviist ham fra deres Række;
dernæst blev hans eneste Søns Fald under Forsvaret
omgivet af et smukt og <span class="sic" title="[sic]">romantiskt</span> Skjær; om Hustruens
Ulykke og Død vidste man ogsaa meget rørende at
fortælle, og endelig var det mærkelige indtruffet: efter
at Bjørnstad havde forladt sin Hjemstavn og var forsvundet
fra Egnen, blev Byens Tømmer borte i Elvedragene
ovenfor Staden i endnu større Maalestok end
i Bjørnstads Tid. Han havde saaledes baaret Skylden
for Andres Ugjerninger.</p>

<p>Man havde nu erfaret, at Bjørnstad levede oppe i
en øde Klippeegn ovenfor Sarpfossen. Han havde
tilligemed sin gamle Søster Ellen opslaaet en Bolig mellem
de eensomme Fjelde og boede der i en afsides Hytte. Det
gamle Søskendepar var her bleven et Forsyn for
Fattige og Syge, der kom langveis fra til Eneboerne,
for at forlade dem trøstede og glade.</p>

<p>Det var dog endnu ikke disse forskjellige Kjendsgjerninger,
der bevirkede Omslaget i Folkestemningen
overfor Bjørnstad og gjorde hans Navn kjendt og omtalt.
Der var endnu et Rygte i Omløb, et ubestemt
Sagn, som satte ham i Forbindelse med Kong Carls
Fald, der bragte alle Hjerter i Frederikshald til at
banke stærkere, en Beskyldning, der i sig selv for
Staden rummede det Høieste, en Forbrydelse, der lyste
som en Fædrelandsbedrift af største Betydning, et Rygte,
der ikke havde nogen bestemt Hjemmelsmand, og som<span class="pagenum"><a name="Side_373" id="Side_373" title="[S. 373]"> </a></span>
dog blev ved at leve, at svulme, til det antog Karakteren
af Forherligelse og Tilbedelse af sin Gjenstand.</p>

<p>Hvad der sagdes var slet og ret, at Bjørnstad
havde fældet Carl den Tolvte.</p>

<p>Man vidste med Bestemthed, at Bjørnstad hiin
Nat befandt sig blandt Arbeiderne i Løbegravens Sidelinie,
da Kongen faldt; man vidste, at han allerede
under Indfaldet 1716 havde sat sig det store Maal at
fælde Kongen i aaben Kamp for at befrie sit Land,
og man vidste nu fra Jørgen Halvorsen, at Bjørnstad
var en syg og nedbrudt Mand, der ofte i Febersyner
anklagede sig selv for at have fuldbragt den store,
tragiske Bedrift.</p>

<p>Tilsidst var det Øieblik kommen, da den offentlige
Mening slaaer over i sin Modsætning, taler høit og
høiere, bliver Folkets Røst, Guds Røst, og det blev
besluttet i en Forsamling af Byens Borgere, at der
skulde gjøres noget for Bjørnstad, at han skulde hædres,
udnævnes til Æresmedlem i det Colbjørnsenske Fricorps,
hvilket han en Gang forgjæves tilbød sin Tjeneste,
kort sagt: Bjørnstad skulde udmærkes med et eller
andet, hvad det nu kunde blive til. Han var dog en
Mand fra Frederikshald, deres egen, det maatte fremhæves
nu.</p>

<p>Medens dette Omslag fandt Sted nede i Staden,
levede Gjenstanden for al denne Velvillie sit eget Liv
i en vild og skovrig Fjeldegn norden for Sarpfossen,
tre Mil fra Frederikshald. Denne Fos er hverken saa
høi eller bred som flere andre af Landets Fosse; men<span class="pagenum"><a name="Side_374" id="Side_374" title="[S. 374]"> </a></span>
den ansees med Rette for et af Norges skjønneste og
mægtigste Vandfald. Især udmærker den sig ved den
overordentlige Vandmasse og forfærdelige Kraft, hvormed
den skyder sig frem, beriget ved utallige <a class="corr" name="rett_46" id="rett_46" title="var: Vaandaarer">Vandaarer</a>
fra det vilde og skovrige Terrain.</p>

<p>Bjørnstad og hans Søster Ellen levede heroppe i
Ødet i uforstyrret Fred og uddeelte nu med rund
Haand Udbyttet af deres Livs Indkomst til Livets
trætte Arbeidere, som langveis fra tyede herop om
Hjælp og Raad. Vinter og Sommer var Stien op til
Hytten banet og traadt, og der gik aldrig Nogen forgjæves.</p>

<p>Faster Ellens forvitrede Skikkelse havde rettet sig
i de forløbne Aar. Øinene lyste med bjørnstadsk Ild;
en bruunrød Sundhedslød over det magre Ansigt røbede,
at Livskraftens Kilde atter sprang i hendes Bryst.</p>

<p>Der var nok at skaffe om i Fjeldhytten. Køernes
Mælk stode i lange Bøtterækker paa Sæterhylderne,
Osten laa i Lager, tørrede Urteknipper hang under
Loftsbjælkerne. Faster Ellen besad det skarpe Blik og
den lykkelige Gjætte- og Slutteevne, der gjør forfaren
i Lægekunst. Om Vinteren snurrede Rokkehjulet,
Ulden kartedes, varme Sokker og Trøier og alskens
andre varme Sager laa beredte for de Trængende.</p>

<p>Midt i al denne Travlhed fløi <a class="corr" name="rett_47" id="rett_47" title="var: Fasters">Faster</a> Ellens Blik
jævnlig forskende over til Bjørnstads høie og vaklende
Skikkelse, naar han uddeelte milde Gaver med et Blik,
der røbede, at det ikke alene var Haanden, som gav,
men Hjertet, der glædede sig over at kunne give.</p>

<p><span class="pagenum"><a name="Side_375" id="Side_375" title="[S. 375]"> </a></span>
»Nu op med Panden, Broder!« lød det ofte barsk
og opmuntrende; »Han forstod den bedste Kunst, han,
som levede for en anden, levede ei sit Liv omsonst.«</p>

<p>Faster Ellens Tale faldt ofte i Riim, uden at hun
egentlig selv vidste derom.</p>

<p>»Bølgeskvalpet gaaer i Takt, som Stormen det
vil,« sagde hun en Gang, da Jørgen Halvorsen gjorde
hende opmærksom herpaa.</p>

<p>»Kom nu og hjælp med, Broder,« sagde hun til
andre Tider i de første Aar af deres Eneboerliv, naar
Bjørnstad i Timer lukkede sig inde i sin Stue og sad og
stirrede frem for sig med en knyttet Haand paa hvert
Knæ, mens Tanker gravede og gravede i hans Indre
og kun naaede at undergrave hans egen Kraft. Saa
reiste han sig brummende, greb Karterne eller Strikketøiet
og bandt Hoser, mens Vinterstormen ruskede i
Hytten, og Sneeskredenes Drøn lød rundt om udenfor.
Der sad de to gamle Skibbrudne, kastede op paa dette
Fjeld fra Livets Brænding, graanede i Sjælens Bedrifter,
medens de nu med det sløvede Høgeblik anstrengte
sig for at indhente en løssluppen Uldgarnsmaske i det
flakkende Lampelys, medens Mindernes Skred drønede
gjennem deres Indre. Saa hændte det, at Bjørnstad
utaalmodig slængte Strikketøiet over til Søsteren og
forlod Hytten for at gaae ud i Vinternattens store Syner.
Eller han vandrede langt over Fjeldet til de Hjem, hvor
han vidste, der trængtes.</p>

<p>Aarene havde ogsaa i hans Sind bragt Forandring: Den
store Fred var seen om at komme til ham, og den kom ikke<span class="pagenum"><a name="Side_376" id="Side_376" title="[S. 376]"> </a></span>
pludselig, ikke uden Kampe. Lidt efter lidt var dog Kjærlighedens
store »Du og jeg«, »Du fremfor mig« gaaet op
for ham i sin Vælde, og i dette klare Lys fra oven
stod hans Ungdoms Stræben og hans Manddoms Kamp
for ham grelt og skjærende i den hele Selviskhed og
Egenkjærlighed, »Jeg imod Dig«, »Jeg over Dig, over
Eder Alle«. Hvornaar dette Lys begyndte at skinne,
vidste han ikke selv. Maaskee var det Eensomheden,
som maa til, for at det Store kan trives, og Læsning;
thi Bjørnstad læste meget, og hans lille Bogsamling
indeholdt det Bedste af udenlandske og indenlandske
Værker.</p>

<p>Tilsidst forstod han alle disse Jordelivskampe med
de store Ideer som Banner og et lille »jeg selv« som
Bannerfører. En dyb Medlidenhed greb ham for de
Mange, der endnu stred og led i Uklarhed dernede.
Det maatte saa være; han forstod, at det hele Myretuearbeide
maatte forrettes, noget for og noget imod,
noget skarpt, andet blidt, noget beskt og noget sødt,
for at skaffe sundt Blod til det Hele og alt, hvad der
ellers maatte til, for at det kunde holde sammen. &mdash; Af
og til gik han ud til det nære Fossefald og stirrede
ned i de skummende Hvirvler; oftere gik han ud paa
Pynten med den vide Udsigt nedover. Her blev han
staaende i Timer, et sælsomt Monument, forvitret af
Tiden, endnu kæmpemæssigt at skue. Saa kunde han
en Gang imellem strække Haandfladen ud, vugge den
sagte op og ned, som om han stedte noget til Hvile,
og vendte hjem støttet til sin Stav med den skaldede<span class="pagenum"><a name="Side_377" id="Side_377" title="[S. 377]"> </a></span>
Isse hævet og det hvide Skjæg og Haar bølgende i
Vinden. Lidenskabernes Tid var omme; det afgjærede
Stof laa klaret i hans Tanke. Det, de kaldte Stort
dernede, Fremskridt, Magt, Mit og Dit, selve Landegrændsen
mod det »Udenlandske«, Fædrelandets Begrændsning
til en bestemt Plet Jord, altsammen blev heroppe,
omgivet af den utilhugne Granit i det Eviges Lys, saa
smaat, at det ikke var til at øine.</p>

<p>Ogsaa Sorgen over Maris Død, der havde knuget
Bjørnstad til Fortvivlelse i de første Aar, var mildnet;
han vidste, at nu var hun dèr, hvor hun hørte til, og
forenet med sit Kjæreste. Sønnens Død var ham hovedsagelig
en Kilde til Glæde. Drengen havde aldrig i
Live været ham saa dyrebar som nu; det var, som
om han havde ofret sit Land det Bedste, han havde,
en reen, ung Kraft, en Blomst i Udspring, der aldrig
vilde tørres hen i Storme.</p>

<p>Alene hans Livs store Gjerning, den, i hvilken
hans hele Væsen higede efter at hvile ud, kunde han
ikke komme til Ro med, den Hovedgjerning, der er
enhver fuldbaaren Personligheds Hensigt, det store,
beroligende »Derfor« paa Livets »Hvorfor« gled fra
ham, hver Gang han vilde gribe den og gjøre den
til sin.</p>

<p>Kong Carls Død var hans stadige Tanke. Javist,
han var i Løbegraven hiin Nat og fast besluttet paa
at dræbe sit Lands Fjende. Javist havde han hævet
sin Pistol og skudt og seet Carl den Tolvte synke
sammen og følt sit Land befriet i samme Nu.</p>

<p><span class="pagenum"><a name="Side_378" id="Side_378" title="[S. 378]"> </a></span>
Snigmorder, han? Bjørnstad? &mdash; Javist, han havde
i Mulm og Mørke hævet sit Vaaben mod Kongen af
Sverige; men han havde med Glæde aabenlyst bødet
med sit Liv for den Bedrift. Snigmorder? &mdash; Nei, han
havde gjentagne Gange søgt Heltekongen i aaben
Kamp med blottet Bryst &mdash; forgjæves. For Bjørnstads
Fædreland var denne Helt et farligt Kryb, der ved
Nattetid gravede sig ned i dets Jord, for som en Slange
Tomme for Tomme at bugte sig fastere om Fæstning
og Stad. Et fjendtligt Kryb knuser man under sin
Hæl, naar man seer det løfter Braaden mod Ens Kjæreste,
naar og hvor man kan. Snigmorder? Nei, nei!
&mdash; Bjørnstad hævede sit Hoved. Han havde i et kongeligt
Nu følt sit Lands Frelse gjennem sin høire
Haand; da var det, som om Fjeldene rundt ham klædte
sig i straalende Farver, som om Luften, han aandede,
blev stærkere og mere balsamisk.</p>

<p>Men i en anden Time kom andre Tanker, en
Tvivl, der sjeldent lod ham i Ro, og han havde en
Følelse af, at han selv gled ud i meningsløs Taage,
at Klippegrunden forsvandt under hans Fødder, at han
drev nedover uudforskelige Strømme, for at forsvinde,
og der lød intet Svar over til ham, naar han i Nattens
Time kastede sig paa Leiet og spurgte og spurgte,
mens de nagende Tvivl steg.</p>

<p>Ja, var det ham, der havde fældet Kong Carl? &mdash;
Det forekom ham, at han havde seet Kongens Hoved
allerede synke ned i Kappen i det Øieblik, han hævede
sin skudsikre Pistol og trykkede af. Saaret, som han<span class="pagenum"><a name="Side_379" id="Side_379" title="[S. 379]"> </a></span>
nøie havde undersøgt i Ligets Tinding, kunde ingen
Pistolkugle have frembragt, Kardæskregnen var forfærdelig
&mdash; og dog &mdash; og dog! Han sendte Raab paa
Raab efter Sandhed ud i sin Eensomhed; men der
kom aldrig Svar. Tilsidst tog denne Grublen sygelig
Overhaand og medførte Hallucinationer; vaagne Febersyner
forfulgte ham og drev ham rastløs fra Sted til
Sted.</p>

<p>Faster Ellens vagtsomme Øie hvilede ofte spørgende
paa ham. Han undgik enhver Fortrolighed i
denne Sag. De to Søskende talte overhovedet ikke
meget sammen; det behøvedes ikke for at forstaa
hinanden. Deres Fortid eiede ikke Ord, deres Fremtid
behøvede ingen. Deres Indre var sammennittet ved
det samme Livsindhold; de gave hinanden trofast Haandsrækning,
og saa gik det, som naar et Heiseværk er i
Gang: hvor den ene slap det seige Tag, greb den
anden fat, medens Minderne lagde Opsangen til.</p>

<p>En Dag sad Bjørnstad sammensunken udenfor
Hyttens Dør. Ellen saae gjennem den lille Rude, at
han hævede Hovedet fra Brystet og stirrede over mod
Klippevæggen. Hans Øine udvidedes, hans Haand
strakte sig afværgende frem, medens han reiste sig.
Ellen gik ud til ham og lagde Haanden paa Broderens
Skulder.</p>

<p>»Du bærer paa en svar Hemmelighed, Bjørnstad,«
sagde hun. »Betro Dig til mig. Naar tvende Venner
blot enes ret, gjør fire Hænder det Tunge let.«</p>

<p>Bjørnstad syntes ikke at høre hende. Han vedblev<span class="pagenum"><a name="Side_380" id="Side_380" title="[S. 380]"> </a></span>
at stirre mod Klippevæggen med stive, skjælvende
Træk.</p>

<p>»Seer Du Hovedet derovre paa Klippeblokken?«
hviskede han. »Hans, Kongens? Seer Du hans Øine,
de klare, kongelige? De følge mig overalt, Dag og
Nat. &mdash; Seer Du?« vedblev han og knugede Søsterens
Arm. »Seer Du? Nu synker det ene Øie tilbage dybt
i Hulingen, og det andet skyder sig frem, nedover
Kinden, og stirrer herover og lyser som Ild &mdash; Vent!«</p>

<p>En glødende Rødme gled over Bjørnstads Pande.
Han strakte Haanden om bag Døren, rev Bøssen ned
fra Knagen, sigtede omhyggelig, mens de hvide Haar
klæbede sig om hans Tinding. En Krudtsky bølgede
over mod Klippestykket, og Bjørnstad sank sammen;
store Sveddraaber perlede over hans Pande.</p>

<p>»Havde Du tusinde Liv, Carl af Sverige, jeg tog
dem alle!« udbrød han med brudt Røst. »Hvad vilde
Du her hos os?«</p>

<p>Ellen stod fasttryllet til Stedet. Nu forstod hun
disse Skud uden synligt Maal; Kuglerne havde allerede
mærket Klippen derovre, altid paa samme Sted. Hun
rystede paa Hovedet; for dette Onde hjalp ingen af
hendes Urter, og hun sendte Bud efter Jørgen Halvorsen.</p>

<p>Han kom, og de to Mænd sade ofte længe sammen,
mens Bjørnstad hørte til, og Jørgen talte aabent og
eenfoldigt om Tingene. Eller han tog sin Fidel og
spillede af de gamle Folkesange, meest dog Moderens
Vuggevise, der ogsaa havde lydt for Bjørnstad i hans<span class="pagenum"><a name="Side_381" id="Side_381" title="[S. 381]"> </a></span>
Barndom. Bævende og blide Toner løde i den stille
Fyrreskov. Saa hændte det, at den gamle Mands Øine
sank sammen, og Jørgen sad i Timer og ventede.
Men saae han Bjørnstad aabne Øinene, lod han paany
nogle Takter glide frem, og Morbroderen smilede og
faldt atter i Søvn.</p>

<p>En Aften sov Bjørnstad længe. Myggene summede
om ham; Jørgen sad og viftede dem bort og betragtede
sørgmodig det gamle, karakteristiske Hoved, der allerede
syntes at sove den evige Søvn. Da Bjørnstad
vaagnede, saae han paa Jørgen uden Overraskelse,
uden Sindsbevægelse, vendte saa Blikket opad.</p>

<p>»Aftenstjernen er nok høit paa Himlen, ja, saamænd
er den det. Saa er min Tid kommen; nu staaer
min Sol op, og de komme til mig, alle dem, som ere
borte, henne &mdash; Drengen er ikke død og hun ikke gammel,
naar de møde mig mellem Træerne, og de blive
længe hos mig. &mdash; Bøi Dig, bøi Dig, Broder! sagde
Søster Ulle. Javist bøier jeg mig for Eder Alle, I
Stærke og Store i Følelsen, mens jeg var saa lille i
min indbildte Manddom. &mdash; Hører Du Kilden, som
siver bort derhenne gjennem Mosset?« vedblev han
lidt efter. »Den risler med Liv, Liv, der aldrig rinder
ud ligesom mit eget og &mdash; Kongens &mdash; &mdash;«</p>

<p>»Hvorfor bryder Du dit Hoved med al den Tvivl
og Uro, Morbroder?« spurgte Jørgen. »Jeg veed, at
den Konge hviler Dig svart paa Sinde; men hvad
Magt ligger der vel paa, om det er Dig eller mig eller
en anden Nordmand, der skjød ham? Det var et<span class="pagenum"><a name="Side_382" id="Side_382" title="[S. 382]"> </a></span>
Stykke fædrelandsk Arbeide, der maatte forrettes, for
at vi kunde faae Fred &mdash; og saa fik vi Fred, og Norge
blev frelst, og det var <em>det</em>, som det kom an paa. Der
er jo ikke en levende Sjæl, som spørger efter Gjerningsmanden.
Jeg siger som de Andre: det var et Stykke
godt norsk Arbeide, der maatte forrettes af en Nordmand,
og det blev forsvarligt besørget. Derfor synes
nu mig, at Du som en gjæv norsk Mand ikke har
mere Grund til at være stolt eller bedrøvet over, hvad
der skete den Nat, end alle vi Andre Nordmænd, for
jeg skal sige Dig: <em>den Bedrift hører nu os Alle til;
den er Fædrelandets</em>.«</p>

<p>Bjørnstad lyttede til denne eenfoldige Tale, medens
et forklaret Udtryk bredte sig over hans Træk, og han
nikkede gjentagne Gange.</p>

<p>»Javist, den Bedrift hører nu Fædrelandet til,«
hviskede han. »Større Maal findes ikke for nogen
Mands Bedrift, og hjulpne bleve vi Alle, hvem der end
fuldførte den.«</p>

<p>Der faldt som et Bind fra Bjørnstads Øine; det
store Broderskabs, Alkjærlighedens Lys gled atter hen
over dette sidste Mørke i hans Sjæl. Han reiste sig
og blev seende fra samme Stund. Atter her havde
det saaledes været Selviskhedens, det stærke »Jeg selv«,
»Jeg« i Modsætning til »Dig«, »Jeg over Eder Alle«,
der havde villet tvinge ham frem til at eie denne Storbedrift
for sig selv alene; derfor havde han ikke kunnet
finde Rist eller Ro; thi Anger over sin veloverlagte
Handling følte den villiefaste Mand ikke; hans nagende<span class="pagenum"><a name="Side_383" id="Side_383" title="[S. 383]"> </a></span>
Uro havde blot været Mistvivl om ikke at kunne tilstaa
sig selv, Bjørnstad fra Fossegaarden, Stormagtsbrynden:
ikke at have levet forgjæves, Følelsen af ikke at
glide ud i det tomme Rum som en unyttig Ting &mdash;
den selvforherligende Ret til at kunne slaa sig paa
sin Personligheds Bringe, han, Bjørnstad, Martyren, og
svare sig selv dette falske »Derfor« paa Evighedslivets
»Hvorfor«. Som om det i det Hele taget var denne
Slags Storhedssvar, det kom an paa, naar en Gang
Herren kalder sin Tjener til Regnskab for, hvorledes
han har forvaltet de tyve, de ti &mdash; det ene betroede
Pund?</p>

<p>Veien til den store Fred var endelig funden for
Bjørnstad, og han forlod den ikke tiere. Lyset blev
ved at vælde frem. Han grublede ikke længer, han
gravede ikke længer efter Gaadens Løsning i sit eget
uredige Skyggerige, hvor de halvfærdige Drømme,
Drifter og Haab havde koglet og kogt alle Slags dæmrende
Muligheder. Det ene Menneske var jo det andets
hjælpsomme Broder. Der var nu ikke noget Skyggerige
længer; thi dèr, hvor dette Lys lukkes ind, dræbes
al lyssky Svamp og fremmes til Fuldbaarenhed hver
Spire, der fødtes til det Evige.</p>

<p>Mens dette Omslag fandt Sted hos Bjørnstad, og
hans storttilhugne Aand i Ro og Klarhed stærkere og
stærkere higede imod som en upersonlig Velgjerning
at glide over i sit Folk, at gaa op i dets Velfærd, gik
det jævnt ned ad Bakke med hans Kræfter. Den fordum
saa mægtige Skikkelse laa nu oftest i Høstsolens<span class="pagenum"><a name="Side_384" id="Side_384" title="[S. 384]"> </a></span>
skraa Straaler udenfor Huusdøren, hvorfra han kunde
see Stien forsvinde i Dalen. Bjørnstad saae ofte nedover
med milde Øine; oftere saae han dog langeligt
opad; han begyndte nu at længes andet Steds hen.</p>

<p>Den slanke Birk stod allerede bladløs ude paa
Skrænten; den havde givet Efteraarsvinden sin sidste
Guldskilling, men svang lige let sine tynde Grene for
<em>det</em>. Det gulnede Løv var til Høstmaneuvre; Vinden
drev det rundt om Bjørnstad i stedse snevrere Svingninger:
høire om &mdash; venstre om &mdash; og det kunde
Exercitsen. Efteraaret og Hvilen var for Døren. Enebærbuskens
mørke Spids hævede sig over Lyngen som
et sørgende memento mori; tillige som et forjættende
Fingerpeg mod Himlen.</p>

<p>Bjørnstad skyggede med Haanden for Øinene.
En lille Skare Mænd kom frem paa Stien nede fra
Dalen; de arbeidede sig møisommeligt op ad den stenede
Vei. Nogle nysgjerrige Geder sprang fra Klippeblok
til Klippeblok; Køernes dybtstemte Klokker løde gjennem
den harpixsvangre Høiluft.</p>

<p>Det var Peder Colbjørnsen, Foged Wexelsen, Kjøbmand
Wærn og flere andre af Byens ansete Mænd,
som denne Høstdag havde besluttet at besøge Bjørnstad
og bringe ham Stadens Tak og Udmærkelse.</p>

<p>Da Mændene naaede op til Hytten, havde Bjørnstad
reist sig og stod støttet mod Trævæggen. Hans
hvide, blottede Hoved med de furede Træk indgjød de
Kommende den Ærefrygt, som omgiver Eneboeren. Da
de Fremmede naaede op, traadte først Raadmand Wærn<span class="pagenum"><a name="Side_385" id="Side_385" title="[S. 385]"> </a></span>
frem for Skaren, lod sit blomstrede Silketørklæde løbe
rundt indeni Hatten, aftørrede Issen, rømmede sig og
sagde:</p>

<p>»Vi Borgere fra vor gode Stad Frederikshald hilse
Dig, Bjørnstad. Din store og modige Gjerning er rygtedes
iblandt os, og vi mene at skylde Dig vor Tak,
mens Du i Stilhed og Beskedenhed har trukket Dig
tilbage fra din velfortjente Belønning. Derfor have
Kvinderne i Frederikshald besluttet at sende Dig dette
Udmærkelsestegn, en Orden, de ere traadte sammen
for at stifte og uddele til udvalgte Mænd, der i
Særdeleshed som Du have gjort sig fortjent af Kvinden
og Hjemmet<a name="FNanker_8" id="FNanker_8" href="#Fodnote_8" class="fnanchor">[8]</a>. Alene for din Skyld have vi vandret
den lange Vei herop i Ødemarken.«</p>

<p>Bjørnstad modtog det fremrakte Udmærkelsestegn,
et skinnende Kors. Han saae længe og taus derpaa.</p>

<p>Faster Ellen var traadt hen ved hans Side. Hun
rystede paa Hovedet.</p>

<p><span class="pagenum"><a name="Side_386" id="Side_386" title="[S. 386]"> </a></span>
»Er det for den Gjerning i Løbegraven, at de
sende Dig et Kors?« spurgte hun barsk.</p>

<p>Bjørnstad nikkede sørgmodig. Ellen tog sagte
Korset af Broderens Haand, kyssede det ærbødigt og
holdt det over sit Hoved.</p>

<p>»Vor Frelsers Storkors, det skal straale klart og
reent fra Himlen, det maa ei lue naglet til en Fjendes
Bryst i Stimlen!« udbrød hun med skjælvende Træk
og dæmpet Røst.</p>

<p>»Fjende, Søster?« sagde Bjørnstad bebreidende og
værdigt. »Nei, ikke Fjende, kun Synder, en stor, men
omvendt Synder.«</p>

<p>»Du dyrebare Broder!« hviskede Ellen og støttede
sig til hans Skulder. »Gjør altid Ret, bliv ikke træt,
sagde vor Moder. Heroppe ingen Løgne &mdash; ikke Frelserens
dyre Kors for Mørkets geniale Gjerning.«</p>

<p>Peder Colbjørnsen, der havde opnaaet megen Anseelse
og Berømmelse i sin Fædrenestad og langt udenfor,
traadte nu frem med blottet Hoved.</p>

<p>»Saa sees vi da igjen, Bjørnstad!« udbrød han
venligt og rakte Eneboeren sin Haand. »Denne Gang
kommer jeg som Udsending fra vor Stad. Hilsen og
Tak for dine heltemodige Kampe 1716, da din tapre
Søn faldt, og for din store og uegennyttige Fædrelandskjærlighed,
der i Mulm og Mørke drev Dig ud for at
fælde vor Fjende og redde vort Land. Vi kalde Dig
en af vore bedste Mænd. Derfor have Borgerne i
deres Raad besluttet at overrække Dig dette Diplom
som Æresborger i vor Stad.«</p>

<p><span class="pagenum"><a name="Side_387" id="Side_387" title="[S. 387]"> </a></span>
Bjørnstad hørte paa denne Tale, værdig og ubevægelig.
Da Colbjørnsen tav, og han modtog Diplomet
med Byens store Vildmandssegl, gled et Smil over hans
Ansigt.</p>

<p>»Tak, I gode Mænd fra Halden,« sagde han med
mild Røst. »Hav Tak, at I kom herop til mig, mens
det dog er mig, som i Tanken mangen Gang kom
ned til Eder. Jeg skylder Jer jo Alle Afbigt for saa
meget fra mine syge Aar &mdash; den Gang, jeg var saa
stærk.«</p>

<p>Der gled en glødende Rødme op over Bjørnstads
Ansigt, mens han traadte frem; hans krogede Skikkelse
syntes at voxe i Kraft og Sikkerhed. Han kastede
Hovedet tilbage og strakte Borgerne begge Hænder i
Møde.</p>

<p>»Ja, ret af Hjertet Tak, I gode Brødre, at I kom
til mig, nu, det lider mod den lange Reise. Min Sjæl
glædes festligt ved dette Møde. &mdash; Er denne Stund mit
Livs store Opgjør, da er den velkommen. Saa hører
Alle, hvad jeg nu maa vidne: Al min Kamp imod
Eder var Selviskhed, alle mine Veklager over mit Lands
og mit Samfunds Usseldom var et umodent Sinds
utøilede Selvgodhed, saaret i sin Forfængelighed, ude
af Stand til at underordne sig Eders Love, de urgamle,
evigunge, der rummer Alt og Alle, og som giver
Plads for Alt og Alle. Jeg gjærede og bruste over af
egen Retfærd og Livskraft, troede jeg. Ak, det var
blot indbildsk Overmod, min egen Storhedsfølelse, som
skar mig bort fra Eder Alle, mens jeg af bare Manddom<span class="pagenum"><a name="Side_388" id="Side_388" title="[S. 388]"> </a></span>
fortærede min egen og Mines Lykke. Nu ligger det
Hele hen i Klarhed. Jeg kunde ydmyg knæle paa
Stortorvet og udraabe min Vildfarelse for den hele
Stad; men I vilde ikke forstaae mig. I leve dernede i
de trange Gyder. Det er heroppe i Naturen og Eensomheden,
at der bliver slig Vennefest i Sjælen.«</p>

<p>Bjørnstad holdt inde og strøg sig med Haanden
over Panden. Han var atter det gamle Urmenneske;
Røsten steg, selvtænkte Tanker søgte frem, klædte i
Skum og Fraade, i egne Ord.</p>

<p>»I see saa vist paa mig, I Kjære? Ja, saaledes er det
blevet inden i mig. Den Bjørnstad, I ere ude efter, han er
ikke mere. Jeg siger Jer: ham, I søge, han er ikke mere. &mdash;
Men hvem er I selv? Jeg seer iblandt Eder de Raadsherrer,
som en Gang vare mig haardest. I er det Hele dernede,
maaskee det bedste af det Hele; men hvad er saa det Hele?
En Stump af det store Verdensrige. Jeg saae det igjen nys,
da jert Tog bugtede sig herop ad den stenede Vei. Verdens
Samfund er som Kæmpeslangen, Midgaardsormen,
der omslynger Alt og Alle. Er en af os saa stærk, at
han kan gribe Kolossen ved Struben, ryste Uhyret,
holde det ud fra sig i stiv Arm en halv Menneskealder &mdash;
et Secund af Evigheden, &mdash; hvad saa? &mdash; Længer holder
vel ingen af os ud, mens Dragen pruster os over med
sin Fraade af det tusindtungede Gab, blinder vort Syn,
hidser vort Blod, kvæler vort Aandedræt, suger os til
sig, Tomme for Tomme, velbehagelig. Det er af os,
de Stærke, han lever sig mægtig, det er os, de Modstandskraftige,
der gaaer over i hans Væsen, bliver<span class="pagenum"><a name="Side_389" id="Side_389" title="[S. 389]"> </a></span>
hans nye Nakkehvirvler, blot paa en heel anden Maade,
end vi i vor Ungdomsruus og Overmod drømte om,
og tilsidst, naar vort Blod er drukket, og vor Sjæl er
flydt ud i Handling, naar vort Livs Hovedgjerning som
Sommerfuglen er flagret bort fra det fortærede Hylster
for at blive Andres Eie, naar vi selv, vort Legeme,
ligger hen som det knækkede Rør, naar vi endelig begribe,
at netop saaledes, som det gik, maatte det gaae,
kun saaledes skeer os fuld Ret, idet vi leve op i vor
Bedrift, bliver en sund Bloddraabe mere i det Heles
Aarer, medens Midgaardsormen voxer sig ung ved altid
yngre Nakkehvirvler, aldrig bliver gammel, mens den
ruller sine Ringe videre, bredere, pisker alt om sig i
Skum og Fraade, roder unge Modstandslystne frem,
suger ny Kraft af det sidste Nye, slænger det ældste
fra sig som overlevede, visne Haleled &mdash; ja, mens det
Hele ringler fremad, fremad mod Tidernes Evighed
med de nyeste Stridsmænd mellem Kløerne, saa lyster
det Kæmpeslangen stundom, naar halve Sekler ere
svundne, at rode et eller andet Skelet frem af Glemselen;
saa er dens Fagter anderledes, saa basker den
med Halen, kaster sig i Støvet, pryder vort indfaldne
Bryst med Udmærkelser, sætter os til allersidst i brede
Steenkister og hugger vore Billeder udenpaa &mdash; for at
vi selv kunne ligge Steenlig som vore store Sorger
derude i det Svundnes blide Maanelys. &mdash; Ja vist, I
komme til os, naar vi ikke længer have Brug for Jer.
Hvor var I henne, I dèr, da jeg trængte saa haardelig
til Jer Medfølelse, da jeg var ung og blød og tillidsfuld<span class="pagenum"><a name="Side_390" id="Side_390" title="[S. 390]"> </a></span>
og higede ind til mit Folks Hjerte? &mdash; Hvem spyttes
der nu paa dernede? Hvis Sjæl pisker Verden nu
blodig? Hvem seigpines nu under Uforstand, vaander
sig under Haanens Svøbe? Siig, hvem tømmer nu
Livets bitreste Skaal? &mdash; En Landsmand, tænker jeg,
en Broder, en Helt, der stinges ihjel, en Kraft, større
end min. Jeg blotter Hovedet for ham og hilser ham
velkommen heroppe i min Eensomhed.«</p>

<p>Bjørnstad stod opreist; mægtig og ærefrygtindgydende.
Han slyngede disse sidste Sætninger ud med
stigende Kraft. Hans Stemme rullede endnu en Gang
som en Torden mod Fjeldvæggen; den sidste Rest af
aarelang, opsamlet Bitterhed svandt maaskee bort i dette
Sjælens Smerteraab. Han strakte Haanden ud som en
Seer; hans Blik luede atter med Bjørnstadsk Kraft,
medens Borgerne stode tause, lyttede, saae paa hinanden,
nikkede og lyttede igjen.</p>

<p>Foged Wexelsen alene gjorde et hemmeligt Tegn
mod sin Pande og rystede deeltagende paa Hovedet,
medens Bjørnstad vedblev:</p>

<p>»Javist, jeg seer det derude i den store Verdens
Fremtidstaage. Ormen bugter sig endnu dernede, almægtig,
suger og veirer og finder og fortærer, groer i
Kræfter, i Viisdom og Herlighed. Opad, opad, bugtes
det Hele i Egenkjærlighed, Adskillelse, Fjendskab og
Viisdom. &mdash; Ha, var jeg ung en Gang til, saa fik den
Midgaardsorm mig at fortære endnu en Gang, ti
Gange. &mdash; Javist, jeg seer det derude i Fremtidstaagen.
Det er ikke længere os, de Enkelte, der fortæres. Da<span class="pagenum"><a name="Side_391" id="Side_391" title="[S. 391]"> </a></span>
ordnes de store Modstandsmasser af Fremskridtsaanden,
af Oprørsgeniet, for Uhyrets Gab, og Masserne knuses,
forsvinde, fordøies, blive de nyeste Nakkehvirvler. Alt,
alt maa med, intet udenfor. Mægtigere og mægtigere
løfter den sin Nakke mod Himlen, løfter tilsidst hele
Jorden, hurtigere og hurtigere, fremad, opad, til Alt er
gaaet op i dens mægtige Kæmpelegeme, til den sidste
Modstand er suget ud, til det Hele selv gaaer i Steenkisten.
Da, først da groer maaske det store Vennemenneske
frem i Freden, større i Broderskab, mere
fuldkomment, end vi nu til Dags ere. &mdash; Ja, jeg synes,
det er saa grumme galt fat med Jer Alle dernede i
Soden og i Asken. Hør det, lær det, forstaa det, og
det skal være den eneste Bedrift, jeg gider tage med
herfra. Kunde jeg med fulde Fjeldlunger raabe det ud,
saa det rungede over hele Verden: Luk jeres Døre og
Vinduer op for Broderskab og Venskab, bøi Jer selv i
Strenghed, bøi Eder i Ydmyghed for hinanden,
bøj Jer i Kjærlighed ind til hinanden, først da
skyde de tusinde Glæder op om Jer og blive store
under den blaa Himmel, som fremkaldte dem, først da
lærer Du at føle saa reent, saa stort og sandt, at vi
blive de lykkeligste af alle Lykkelige, saa lykkelige,
som Ingen veed det. Bøi Dig, bøi Dig mod Jorden,
saa drages din Sjæl opad, for saa komme de store
Syner til os med Livets Fest, den store Fred, &mdash; Guds Fred.«</p>

<p>Bjørnstads Hoved laa tilbagelænet; hans Arme
vare udstrakte og bevægedes som en Musikanfører,
der afdæmper for stærke <a class="corr" name="rett_49" id="rett_49" title="var: Strengelyd">Strengelyde</a> i sit stormende<span class="pagenum"><a name="Side_392" id="Side_392" title="[S. 392]"> </a></span>
Orkester i Lidenskabernes altomfattende mægtige Finale.
De sidste Ord aandede han frem og dog hørligt af
Alle. Endnu en Gang havde hans Stemme eiet Stormens
Tone; nu vaklede han pludselig frem og tilbage
om sin Stav. Han var synlig træt. Bjergvinden kløftede
hans hvide Skjæg og Bryn, medens hans Øine
flakkede, som om hans Kraft blev knuust af et Kølleslag
<a class="corr" name="rett_50" id="rett_50" title="var: fraoven">fra oven</a>.</p>

<p>Borgerne bleve tause staaende. Denne Tale kom
ogsaa til dem saa underligt fraoven nedad; de norske,
ranke Mænd fra den unge Stad stode nu og saae paa
de Udmærkelser, de medbragte, og følte, at de ligesom
vare af Papir. Manden var voxet fra dem.</p>

<p>Eneboeren vendte sig mod Colbjørnsen, hvis mandige,
sørgmodige Træk vare prægede af hans ulykkelige
Hjemliv<a name="FNanker_9" id="FNanker_9" href="#Fodnote_9" class="fnanchor">[9]</a>. Han havde opmærksomt lyttet til
denne eensomme Sjæls Skriftemaal, der snart rullede
som en bred, frigjort Strøm, snart fremstødtes som
overhugget af Sindets Bevægelse.</p>

<p>»Uhrværket er ved at gaa istaa, Kvalhalmen venter
mig nu derinde,« sagde Bjørnstad. »Tilgiv en gammel
Mand, &mdash; det vilde siges. Træd indenfor. Alt, hvad
jeg eier, er Eders.«</p>

<p>I dette Øieblik banede en besynderlig Skikkelse
sig Vei mellem Borgerne. Han var iført en lang Frakke
med store Metalknapper og et høirødt Tørklæde flagrende<span class="pagenum"><a name="Side_393" id="Side_393" title="[S. 393]"> </a></span>
over et struttende Kalvekryds, medens han svingede
sin side Hat og raabte:</p>

<p>»Hil være Morbror Bjørnstad, Du gamle Balte!
Ja, din Storhed er gaaet over i Rygralliken paa os Allesammen.
Din egen Søstersøn Daniel, Selveier af Frederikshalds
Liimkogeri og gift Ægtemand med Liimkogerenke
Reimer respekterer Dig. Jeg er stolt af Dig, Morbror
Bamse! Alle mine Sønner skal kaldes op efter Dig. Nu
flytter Du ned til mig og skal blive tilseet med Reenlighed
og Proprietet; saa kommer Bymusiken og spiller
op udenfor vores Dør &mdash; hva' &mdash; sa! Hip &mdash; hip &mdash;
hurra!«</p>

<p>Det var Skipper Daniel, der nylig var traadt i
Land fra den lille Færge bag ved Huset. Han havde
ad en Gjenvei skyndt sig herop fra Frederikshald for
at være Vidne til Familiefesten.</p>

<p>Ingen lagde Mærke til Liimkogeren. Alles Øine
søgte Bjørnstad, hvis graanede Skikkelse skarpt aftegnedes
mod Aftenhimlen. Hans mægtige Pande med de
dybe Øine, hvorover Panden sprang frem som en Klippe,
ragede ensomt op over Menneskene, Tiden. Dette lille
Udvalg af Stadens Mænd vare i dette Øieblik et Udtryk for
Folkestemningen. Her var intet bølgende Hovedhav, ingen
høilydt Jubel med hundreder af fremstrakte Hænder, intet
lokkende Fyrværkeri, Fakkeltog, her var blot et gammelt
Menneskehoved og den store Eensomhed omkring det.
Uden at Nogen vidste, hvem der begyndte, lød
pludselig den norske Nationalsang fra den lille
Klynge, høitidelig og fuldtonende i den dybe Stilhed,<span class="pagenum"><a name="Side_394" id="Side_394" title="[S. 394]"> </a></span>
den eneste Hyldest, de vidste at bringe. Bjørnstad
rettede sig ved sin Krykke, det svulmede i hans Bryst,
og Taarer forsvandt i hans hvide Skjæg. Der stod
den gamle Løve endnu en Gang Ansigt til Ansigt med
sit Folk, mægtig og rank som et gammelt Fyrretræ,
himmelstor for den Enkelte. Borgerne syntes siden
hen i Dagslivet, at de havde seet Folkeaanden, nei,
selve den oprindelige, herlige, lutrede og uforgjængelige
Menneskeaand. De glemte ikke det Billede siden.</p>

<p>Den Nat sov de Alle i fredelig Forening paa friske
Høleier i Hyttens Stue. Bjørnstad vilde hvile mellem
sine Bysbørn; han laa stille hen med Hænderne foldede
over Brystet og et mildt og forklaret Udtryk. Først
henad Morgenstunden faldt han i Søvn.</p>

<p>Næste Dag begave Mændene fra Halden sig atter
nedefter. Bagved Huset fandtes som omtalt en primitiv
Færge, der over en Sidearm af den store Elv frembragte
en Gjenvei ned i Dalen. Bjørnstad paastod at
ville ledsage sine Gjæster over Vandet til den modsatte
Bred, og man lod ham have sin Villie. Colbjørnsen
og Jørgen Halvorsen ledte ham om Bord. Da Borgerne
vare satte i Land, og Colbjørnsen endnu en Gang
havde omfavnet Bjørnstad, blottede den Gamle sit
Bryst, medens Færgen skjød fra Land, og fremviste
Æresborgerdiplomet; det laa ved hans Hjerte og forlod
ham ikke mere.</p>

<p>»Gud velsigne Jer Allesammen,« sagde Bjørnstad.</p>

<p>Fartøiet naaede Landgangen ved Hytten, og Jørgen
sprang op paa Stenen for at fastgjøre Prammen, hvorved<span class="pagenum"><a name="Side_395" id="Side_395" title="[S. 395]"> </a></span>
den gled nogle Alen fra Land tilbage i Strømmen.
Ingen anede endnu nogen Fare; Bjørnstad vilde med
Lethed have kunnet stage sig i Land, som han saa
ofte havde gjort. Først da han lod Baadshagen falde
overbord og foldede Armene over Brystet, begyndte
Jørgen at ane Uraad.</p>

<p>»Vær god mod Faster Ellen!« lød Bjørnstads
rolige Stemme indover; »hun er at stole paa. &mdash; Hils
Olaug, mit Hjertes stolte Barn.«</p>

<p>Jørgen udstødte et Raab og søgte forgjæves at
indhente de gyngende Planker, der allerede førtes med
den dybe, stride Strøm, som, svulmende efter de sidste
Ugers Skybrud, ilede ud mod Sarpfossen. Hurtigere
og hurtigere gled Færgen af Sted. Bjørnstad syntes
ikke at see eller høre noget mere omkring sig. Borgerne
fulgte bekymrede og grebne Fartøiet paa den modsatte,
mennesketomme Bred; de forstode, at de vare til Stede
ved Bjørnstads Ligfærd.</p>

<p>Allerede drønede Fossefaldet i Nærheden og sendte
rygende Skumhvirvler i Veiret ved Elvmundingen. Bjørnstads
hvide Haar flagrede i Vinden; han stirrede opad.
En Gang lød et Skrig fra Klyngen paa Land; det saae
ud, som om Færgen vilde skyde ind mellem Klipperne.
Den gled forbi. Maaske vilde Bjørnstad nu kun lande
paa Evighedens Kyst. I næste Nu forsvandt han i
Skum og Fraade.</p>

<p>Oppe paa en fremspringende Pynt stod Faster
Ellen. Hun strakte Armene mod Himlen og udbrød:</p>

<p><span class="pagenum"><a name="Side_396" id="Side_396" title="[S. 396]"> </a></span>
»Store, almægtige Gud, nu forstaaer ogsaa jeg det
Hele: gjennem Braad og Brænding hjem til Dig!«</p>

<hr class="tb" />

<p>Det var atter Foraar. Bjørnstads gamle Huus,
Fossegaarden, laa nystrøget, rødmalet i den opgaaende
Morgensol, skinnende under de rødmende Fyrrestammer.
Inde fra Mormors Hytte lød en kvidrende Jubel.</p>

<p>»&mdash; Derfor er jeg saa glad, saa glad!« &mdash; det
brød frem som et ustandseligt Væld af unævnelig
Livsfryd &mdash; »derfor er jeg saa glad, saa glad!« &mdash;
kun den ene Strofe, intet andet: »saa glad, saa glad!«</p>

<p>Døren blev revet op, og en slank, ung Kvindeskikkelse
ilede ud, heelt ud, yderst paa Pynten, med
et nøgent, buttet, solbrændt Drengebarn paa Armen.
Hun løftede ham høit over sit Hoved, som om hun
vilde vise ham al Jordens Deilighed &mdash; nei, hun vilde
vist vise Himlen sin deilige Skat, den lille Bjørn Halvorsen.</p>

<p>Jørgen stod lykkestraalende ved hendes Side, en
Menneskegruppe, der i sig selv rummede det høieste
og udtrykte alt.</p>

<p>»Hvornaar flytte vi over i det store Huus, min
Olaug?« spurgte Jørgen<span class="corr" title="var: ,">.</span></p>

<p>»Ikke nu, ikke endnu!« bad hans Hustru og knugede
Glutten fastere mod sin høie Barm. »Her i den
gamle Hytte fødtes vor Lykke. &mdash; Kys Mormor igjen!«
udbrød hun pludselig og holdt den Lille henimod Træstammen,<span class="pagenum"><a name="Side_397" id="Side_397" title="[S. 397]"> </a></span>
hvor det store S M endnu blødte under
Fyrrebarken, fordi Sønnen bestandig holdt Saaret frisk.</p>

<p>Drengen slog Armene om Træet og trykkede
leende Kinden derimod.</p>

<p>»See, Jørgen, hvor underligt!« hviskede Olaug.
»Den klare Harpix drypper endnu af de Bogstaver.
Det er som levende Taarer.«</p>

<p>Inde i Hytten i Halvmørket skimtedes Faster
Ellens karakteristiske Ansigt. Hun støttede Hænderne
om Rokkehovedet og saae sørgmodigt paa de Unge.
I Døren stod Hønen Guru og kaglede, og søgte, rev
en Fjer af sit Bryst og holdt den i Næbet op mod
Huusmoderen, da hun atter traadte over Tærskelen.</p>

<p>»Derfor er jeg saa glad, saa glad!« jublede Olaug
og kastede sit Drengebarn ned i Faster Ellens Skjød.</p>

<p>»Bøi Dig i Ydmyghed &mdash; bøi Dig i Kjærlighed!«
hviskede den Gamle og bøiede sig selv over Drengen.</p>

<p>Men den lille Bjørn strakte sine smaa knyttede
Hænder opad og lo himmelhøit mod Himlen.</p>

<p>Mangen en stille Aften lød Vuggevisens Toner
oppe fra Fjeldpynten ud over Dalen, bævende og manende,
en Takkehilsen til det store og Svundne, tillige en forjættende
Forsikring om, at dets rige Følelsesvæld brusende
brød sig i Fossefald gjennem Nuet, for velsignelsesrigt
at strømme over i Fremtidens Skjød.</p>

<p>De Toner lyde endnu, ville altid lyde.</p>

<p class="theend gesperrt">Ende.</p>

<hr class="chapbreak" />




<h2><a name="INDHOLDSFORTEGNELSE" id="INDHOLDSFORTEGNELSE"></a>INDHOLDSFORTEGNELSE.</h2>


<p class="toc">&nbsp;<span class="num">Side</span></p>
<ol class="toc">
<li><a href="#S_M">»S. M.«</a> <span class="num">1</span></li>
<li><a href="#HOELANDSSLAGET">Hölandsslaget</a> <span class="num">21</span></li>
<li><a href="#EN_NORGES_SOEN">En Norges Søn</a> <span class="num">47</span></li>
<li><a href="#FOER_STORMEN">Før Stormen</a> <span class="num">65</span></li>
<li><a href="#FRA_BJOERNEHIEN">Fra Bjørnehien</a> <span class="num">77</span></li>
<li><a href="#BRAENDETYVEN">Brændetyven</a> <span class="num">95</span></li>
<li><a href="#HJEMMETS_FUGL">Hjemmets Fugl</a> <span class="num">111</span></li>
<li><a href="#STORE_TORSKEN">Store Torsken!</a> <span class="num">127</span></li>
<li><a href="#VISEN">Visen</a> <span class="num">143</span></li>
<li><a href="#SPIONEN">Spionen</a> <span class="num">163</span></li>
<li><a href="#ET_FALSK_SIGNAL">Et falsk Signal</a> <span class="num">183</span></li>
<li><a href="#KLOKKEREN_FRA_ID">Klokkeren fra Id</a> <span class="num">199</span></li>
<li><a href="#OLE_SVENDSENS_DOED">Ole Svendsens Død</a> <span class="num">215</span></li>
<li><a href="#COLBJOERNSENS_BROGEDE_KARLE">Colbjørnsens »brogede Karle«</a> <span class="num">235</span></li>
<li><a href="#STORMUGLEN">Stormuglen</a> <span class="num">253</span></li>
<li><a href="#SKJAENDSELSBARNET">Skjændselsbarnet</a> <span class="num">271</span></li>
<li><a href="#ILDSKRIFTEN_LAESES_ENDNU">Ildskriften læses endnu paa Krønikens evige Tavle</a> <span class="num">291</span></li>
<li><a href="#DET_BRAENDER_HAN_RENDER_RITSCH">Det brænder, han render &mdash; Ritsch!</a> <span class="num">309</span></li>
<li><a href="#MARI_BJOERNSTAD">Mari Bjørnstad</a> <span class="num">335</span></li>
<li><a href="#I_LOEBEGRAVEN">I Løbegraven</a> <span class="num">347</span></li>
<li><a href="#DEN_STORE_FRED">Den store Fred</a> <span class="num">369</span></li>
</ol>

<hr class="chapbreak" />



<div class="footnotes">
<h2><a name="FODNOTER" id="FODNOTER"></a>FODNOTER.</h2>

<div class="footnote">
<p><a name="Fodnote_1" id="Fodnote_1" href="#FNanker_1"><span class="label">[1]</span></a>
 En Klove er en liden Sænkning mellem to Bjerge.</p>
</div>

<div class="footnote">
<p><a name="Fodnote_2" id="Fodnote_2" href="#FNanker_2"><span class="label">[2]</span></a>
 Præsten, Hr. Peder Rumohr, der havde tjent som Cornet under
Hertugen af Würtemberg mod Jacob Stuart, gjorde sig
velfortjent under Kong Carls Indfald i Norge, idet han listelig
forledede General Aschenberg ved falske Rygter til at trække
sig tilbage over Grændsen og saaledes væsentlig bidrog til, at
Nordmændene sloge det svenske Parti paa Mors, hvor bl. a.
Kong Carls Krigskasse fandtes, og hvor Fjenden mistede 300
Mand. Da Kong Carl med uforrettet Sag drog sig tilbage fra
Christiania, lod han Præsten overrumple og slæbe med i Fangenskab
til Sverig, hvor han efter to Aars Lidelser døde af Skjørbug
og Vattersot, »saasom han meest spiste Drøvelsens Brød.«
Efter sit Ønske fik han til Begravelsestext Job 3. v. 18: »Der
have Fangerne Frihed tillige; de høre ikke Trængerens Røst.«</p>
</div>

<div class="footnote">
<p><a name="Fodnote_3" id="Fodnote_3" href="#FNanker_3"><span class="label">[3]</span></a>
 Carl den Tolvte kunde endnu, hærdet ved Legemsøvelser og
Faste, iført Rytterstøvler, lægge sin Fod bag Øret, paa Hesteryg.</p>
</div>

<div class="footnote">
<p><a name="Fodnote_4" id="Fodnote_4" href="#FNanker_4"><span class="label">[4]</span></a>
 Carolinere kaldtes de faa graanede og hærdede Krigere, der
havde overlevet Carl den Tolvte og hans Krigstogt.</p>
</div>

<div class="footnote">
<p><a name="Fodnote_5" id="Fodnote_5" href="#FNanker_5"><span class="label">[5]</span></a>
 Forfatterens Svigermoder var en høitbegavet Dame, Søster til den
bekjendte norske Maler, August Cappelen, hvis Malerier findes
i Christiania Nationalgalleri.</p>
</div>

<div class="footnote">
<p><a name="Fodnote_6" id="Fodnote_6" href="#FNanker_6"><span class="label">[6]</span></a>
 Dr. C. Palludan-Müller er i sine udmærkede, skarpsindige, kritisk-historiske
Undersøgelser kommen til det Resultat, at Kong Carl
efter al Sandsynlighed maa være faldet for et Projectil fra Fæstningen.</p>
</div>

<div class="footnote">
<p><a name="Fodnote_7" id="Fodnote_7" href="#FNanker_7"><span class="label">[7]</span></a>
 Det er et karakteristisk Kjendetegn for det stærke Indtryk, som
denne tragiske Begivenhed gjorde paa Øienvidnerne, at flere af
disse og blandt dem Siquier i Vildelse senere hen beskyldte sig
selv for at have myrdet Kongen, hvilke Tilstaaelser dog klart
er beviist kun skyldes Hallucinationer. De senere militaire og
sagkyndige Undersøgelser, der fandt Sted paa selve Gjerningsstedet
saavelsom paa Liget, have tilstrækkelig klargjort, at ikke
Skygge af Mistanke om en slig Niddingsdaad, som dette Kongemord
vilde være, klæber ved den tapre og hæderlige svenske
Nation.</p>
</div>

<div class="footnote">
<p><a name="Fodnote_8" id="Fodnote_8" href="#FNanker_8"><span class="label">[8]</span></a>
 Denne Orden har existeret i Frederikshald, traadte dog først
ud i Livet 1ste Januar 1750. Ordenstegnet var da en Triangel,
hvilken var forfærdiget af Guld, som det ædleste og reneste af
Metallerne, for at tjene dem, som dermed beæredes, til en bestandig
Paamindelse »altid at kultivere de ædle og uforfalskede
Dyder, hvormed den er erhvervet«. Paa den ene Side er graveret
disse Ord: »<span xml:lang="fr" lang="fr">l'ordre de la constance, institué par les dames
à Frederikshald le 9me Decbr 1749.</span>« Paa den anden Side staaer
disse Ord: »<span xml:lang="fr" lang="fr">Dedié au vrai <a class="corr" name="rett_48" id="rett_48" title="var: mêrite">mérite</a> en dépit des franc Maçons.</span><span class="corr" title="tilføjet: «">«</span>
Den bæres udi et blaat, vatret Baand <span xml:lang="fr" lang="fr">Couleur d'azur</span> og bindes
med en dobbelt Sløife i det tredie Knaphul af Vesten.<span class="corr" title="fjernet: «"></span> Den
første Mand, der udmærkedes med denne Orden, var Rudolph
de Romeling, Kgl. Mayst. <span class="sic" title="[sic]">bestalte</span> Major.</p>
</div>

<div class="footnote">
<p><a name="Fodnote_9" id="Fodnote_9" href="#FNanker_9"><span class="label">[9]</span></a>
 Colbjørnsens Hustru var drikfældig og letfærdig.</p>
</div>
</div>


<div class="trnote">
<h2><a name="Rettelser" id="Rettelser"></a>Afskriverens rettelser</h2>
<ul>
<li><a href="#rett_1">s. 4</a>: rødere, hendes Blik[Bllk] fik et spændt Udtryk. Morgenvinden</li>
<li><a href="#rett_2">s. 9</a>: Hun vil ikke tage det ilde op, naar hun hører, vi[v]</li>
<li><a href="#rett_3">s. 11</a>: hendes Ansigt [i] Bukler og Krøller, over hvilke en saakaldet Fontange</li>
<li><a href="#rett_4">s. 34</a>: at vi ikke fik hende grundig forhørt[førhørt]. &mdash; Skal vi gjøre</li>
<li><a href="#rett_5">s. 50</a>: sløv og følelsesløs[følesløs]? &mdash; Javist, Hustru!« udbrød Bjørnstad</li>
<li><a href="#rett_6">s. 52</a>: Hver Nordmand[Normand], som vil norsk Retfærdighed fuldt ud</li>
<li><a href="#rett_7">s. 52</a>: Som Bjørnstad stod dèr[dér] i blodfuld Kraft, mens</li>
<li><a href="#rett_8">s. 72</a>: »Kan Skipper Daniel[Daniels], der er en saa forfaren Mand,</li>
<li><a href="#rett_9">s. 73</a>: »Ja, svar paa det, Daniel[Daniels],« raabte en mager</li>
<li><a href="#rett_10">s. 73</a>: Deres beredvillige Tjener bevise, at det, Skipper Daniel[Daniels]</li>
<li><a href="#rett_11">s. 74</a>: Skipper Daniel[Daniels] slog en Latter op, der skingrende</li>
<li><a href="#rett_12">s. 91</a>: som[sam] ham dèr« &mdash; han nikkede over mod</li>
<li><a href="#rett_13">s. 91</a>: som ham dèr[dér]« &mdash; han nikkede over mod</li>
<li><a href="#rett_14">s. 98</a>: Aschenberg[Asheberg] ved Herrebroen havde maattet lade sine Folk</li>
<li><a href="#rett_15">s. 99</a>: reiste sig paa Thinge og sagde til svenske Kong[Konge] Oluf:</li>
<li><a href="#rett_16">s. 106</a>: Syne i Huulveien; deres Karabiner lyste i Maaneskinnet[Maaneskinnnet],</li>
<li><a href="#rett_17">s. 119</a>: Lidt efter skjød Jørgen sit Arbeide[Arbejde] fra sig og</li>
<li><a href="#rett_18">s. 124</a>: Hvad Ret havde han vel til [at] beklage sig? Han</li>
<li><a href="#rett_19">s. 138</a>: mod Bjørnstads[Bjønstads] Gaard.</li>
<li><a href="#rett_20">s. 159</a>: hviskede Månsson; »det er Dødsdeliriet[Dødsdellriet], som kriller i</li>
<li><a href="#rett_21">s. 184</a>: Carl[Karl] den Tolvte forsmaaede Tidens Allongeparyk.</li>
<li><a href="#rett_22">s. 208</a>: »Alt er i Orden, Hr. Stadskapitain[Stadskaptain],« meldte</li>
<li><a href="#rett_23">s. 222</a>: Jeres[jeres] Folk. Skipper Daniel var her i Møllen for en</li>
<li><a href="#rett_24">s. 229</a>: Skoven og indjog Folkene den Tanke, at de bleve forfulgte[for fulgte] </li>
<li><a href="#rett_25">s. 247</a>: »Du tilraaber dem »Holdt! &mdash; hvem dèr[dér]?« og naar</li>
<li><a href="#rett_26">s. 252</a>: hvor Musketild og Kanontorden[Kanontordenen] ledsagede</li>
<li><a href="#rett_27">s. 257</a>: Aar havde bragt frelst i Land, og Brovagten i Frederikshald[Frederederikshald]</li>
<li><a href="#rett_28">s. 261</a>: der saa lyst anden Gang for Bager Hans Høyer[Hoyer] og</li>
<li><a href="#rett_29">s. 269</a>: Gevær blev afskudt[sfskudt]. Thi da de vare komne Fjenden</li>
<li><a href="#rett_30">s. 276</a>: Paa Hjørnet af Kirke- og Borgerskandsegade[Borgerskandsgade] laa</li>
<li><a href="#rett_31">s. 278</a>: »Enkemadam Anea Høyer[Höyer], alene! Kommer ikke</li>
<li><a href="#rett_32">s. 280</a>: og raadslaa[raaslaa] med hverandre om at stikke vor By i</li>
<li><a href="#rett_33">s. 280</a>: det at have Hjerte i Brystet at ville stege sine[sin] Medskabninger</li>
<li><a href="#rett_34">s. 300</a>: som vi forlode i Ulle Halvorsens Kviststue i Walcks[Walkers]</li>
<li><a href="#rett_35">s. 303</a>: Tvangsægteskabet, Lysningen i Luneland[Lumeland]. Han blev</li>
<li><a href="#rett_36">s. 307</a>: »Jeg er kun en[et] af Norges ringeste Døtre,« hviskede</li>
<li><a href="#rett_37">s. 316</a>: hjem langveis[langsveis] fra. »Ilden skal slukkes. Dirigeer</li>
<li><a href="#rett_38">s. 317</a>: sig i Walcks[Walkers] Gaard, gik Spisesalsdørene op til Maiestætens</li>
<li><a href="#rett_39">s. 336</a>: holde Øie med Nordmændene[Normændene] og svække deres Modstandskraft</li>
<li><a href="#rett_40">s. 350</a>: syntes saaledes at have været[være] forgjæves og deres By</li>
<li><a href="#rett_41">s. 353</a>: mod det Sted, hvor Arbeidet[Arbejdet] med de nye Linier skulde</li>
<li><a href="#rett_42">s. 362</a>: var dræbt af en ubekjendt[uebkjendt] Haand.«</li>
<li><a href="#rett_43">s. 363</a>: Fødder. General Schwerin havde stillet[sfillet] Vagt i Løbegraven,</li>
<li><a href="#rett_44">s. 363</a>: Da dette var varetaget, vendte Siquier[Sequier] sig til</li>
<li><a href="#rett_45">s. 365</a>: intet undtagen Gustav Adolphs[Adolps] Portrait og Bønnebog.</li>
<li><a href="#rett_46">s. 374</a>: den skyder sig frem, beriget ved utallige Vandaarer[Vaandaarer]</li>
<li><a href="#rett_47">s. 374</a>: Midt i al denne Travlhed fløi Faster[Fasters] Ellens Blik</li>
<li><a href="#rett_48">s. 385</a>: disse Ord: »Dedié au vrai mérite[mêrite] en dépit des franc Maçons.«</li>
<li><a href="#rett_49">s. 392</a>: der afdæmper for stærke Strengelyde[Strengelyd] i sit stormende </li>
<li><a href="#rett_50">s. 392</a>: blev knuust af et Kølleslag fra oven[fraoven].</li>
</ul>
</div>








<pre>





End of the Project Gutenberg EBook of Bjørneæt, by Carit Etlar

*** END OF THIS PROJECT GUTENBERG EBOOK BJØRNEÆT ***

***** This file should be named 43781-h.htm or 43781-h.zip *****
This and all associated files of various formats will be found in:
        http://www.gutenberg.org/4/3/7/8/43781/

Produced by The Online Distributed Proofreading Team at
http://www.pgdp.net (This book was produced from scanned
images of public domain material from the Google Books
project.)


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.org/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
